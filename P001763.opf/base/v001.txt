༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG21231
||2006554287
ImageGroup:
ISBN:
ISBN:
LCCN:
11KG21307
7105072784
97105072784
Title:
རྩོམ་རིག་རྣམ་བཤད།
rtsom rig rnam bshad/
Author:
སྟོབས་རྒྱལ།
stobs rgyal/
n/a
n/a,n/a
Descriptor:
Original Publication:
Place:
Publisher:
pe cin/
mi rigs dpe skrun khang/
2005
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 3/2015



7657
༡65
རྩོམ་རིག་རྣམ་བཤད།
སྟོབས་རྒྱལ་གྱིས་བརྩམས།
n
མི་རིགས་དཔེ་སྐྲུན་ཁང་།



བོད་ལྗོངས་སློབ་གྲྭ་ཆེན་མོའི་སློབ་གཞི།
བོད་རང་སྐྱོང་ལྗོངས་སློབ་གཞི་ཞིབ་བཤེར་ཨུ་ལྷན་གྱིས་ཞིབ་བཤེར་མཛད།
༄༅།།རྩོམ་རིག་རྣམ་བཤད།
སྟོབས་རྒྱལ་གྱིས་བརྩམས།
མི་རིགས་དཔེ་སྐྲུན་ཁང་།



图书在版编目(CIP)数据
文学概论/多布杰,
-北京:民族出版社,2005.10
ISBN 7-105-07278-4
1.文…I.多…文学理论 - 藏语 IV.10
中国版本图书馆 CIP 数据核字(2005)第115889号
文学概论
WENXUEGAILUN
出版发行
出地邮印经开网印版印印定
行址编装销本址张次次数价
民族出版社
北京市和平里北街14号
100013
北京市艺辉印刷有限公司印刷
各地新华书店
850mm×1168mm 1/32
www.e56.com.cn
18.625
2005年10月第1版
2005年10月北京第1次印刷
0001-3000 册
24.00 元
该书如有印装质量问题,请与本社发行部联系退换
(藏文室电话:010-58130509)



རྩོམ་རིག་རྣམ་བཤད།
རྩོམ་སྒྲིག་གསལ་བཤད།
གཅིག ཐེངས་འདིའི་བོད་ཡིག་ཆེད་ལས་ སློབ་ གཞི་ ནི་ “ བསམ་ པའི་
དཔལ་ཡོན་འཛུགས་སྐྲུན་”གྱི་དགོངས་དོན་བཞིན་རྩོམ་སྒྲིག་བྱས་པ་ཡིན་ཞིང་།
ཐེངས་འདིར་རྩོམ་སྒྲིག་བྱས་པའི་སློབ་གཞིའི་ནང་《བོད་ཀྱི་རྩོམ་རིག་ལོ་རྒྱུས་》
དང༌། 《རྩོམ་རིག་རྣམ་བཤད་》《བརྡ་སྤྲོད་རྣམ་བཤད་》《རྩོམ་རིག་གཤིབ་
སྡུར་རིག་པ་》《དམངས་རྩོམ་རྣམ་བཤད་》《ཉེ་རྩོམ་གཅེས་བསྒྲིགས་》《བོད་ཀྱི་
བར་རྩོམ་གཅེས་བསྒྲིགས་》《དེང་རྩོམ་གཅེས་བསྒྲིགས་》《གྲུབ་མཐའ་》《ལེགས་
སྦྱར་བརྡ་སྤྲོད་འཇུག་སྒོ་》《སློབ་འབྲིང་བོད་ཡིག་སློབ་ ཐབས་》《བོད་ཀྱི་རོལ་
དབྱངས་ལོ་རྒྱུས་》བཅས། སློབ་གཞི་བཅུ་གཉིས་ཡོད། །
གཉིས། ཐེངས་འདིའི་སློབ་གཞི་རྩོམ་སྒྲིག་བྱེད་སྐབས་ནང་དོན་དང༌།
རྣམ་པའི་ཐད་བོད་ཀྱི་སྲོལ་རྒྱུན་རིག་གནས་ཀྱི་སྙིང་བཅུད་ལེན་གང་ཐུབ་བྱ་བའི་
རྨང་གཞིའི་ཐོག་རྒྱལ་ཁབ་ཕྱི་ནང་གི་སྔོན་ཐོན་ཉམས་མྱོང་དང༌། ལེགས་ཆ་
ལེན་གང་ཐུབ་བྱས་ཏེ་སྲོལ་རྒྱུན་དང་། དེང་རབས་ཀྱི་འབྲེལ་བ་མཚོན་གང་
ཐུབ་དང༌། སློབ་གཞིའི་ཚན་རིག་རང་བཞིན་དང་། བེད་སྤྱོད་ རང་ བཞིན།
དུས་རབས་རང་བཞིན་མཚོན་གང་ཐུབ་བྱས་ཡོད་པས། སློབ་གཞི་འདི་དག་
མཐོ་རིམ་སློབ་གྲྭ་ཁག་གི་བོད་སྐད་ཡིག་རྩོམ་རིག་ཆེད་ལས་དང་ཐད་ཀར་འབྲེལ་
བ་ཡོད་པའི་ཆེད་ལས་དང་། རིག་ཚན་ཁག་ནང་སྤྱོད་ཆོག་པ་མ་ཟད། ཡིག་
སྤྲིང་སློབ་ཁྲིད་དང༌། རང་སྦྱོང་རྒྱུགས་ལེན་གྱི་སློབ་གཞིར་ཡང་སྤྱད་ཆོག་
གསུམ། ཐེངས་ འདིའི་ སློབ་ གཞི་ རྩོམ་ སྒྲིག་ བྱེད་ སྐབས་ མར་ ཁེ་ རིང་
ལུགས་ཀྱི་མཛུབ་ཁྲིད་འོག་ཆེད་ལས་ཀྱི་རྨང་གཞིའི་གཞུང་ལུགས་དང༌། རྨང་
གཞིའི་ཤེས་བྱ། རྨང་གཞིའི་ རྩལ་ནུས་བཅས་ གཙོ་གནད་དུ་བཟུང་ སྟེ་ སློབ་



རྩོམ་སྒྲིག་གསལ་བཤད།
གཞིའི་ནང་ལྟ་ བ་ཡང་དག་པ་ དང་། གསོ་སྐྱོང་གི་དམིགས་ཡུལ་དང་ཁ་མི་
འབྲལ་བ་བཅས་ཀྱི་བླང་བྱ་བཏོན་ཡོད། འོན་ ཀྱང་ སྒྲིག་ པ་ པོའི་ ཆུ་ཚད་མི་
འདང་བའམ། ཡང་ན་ཐོག་མའི་འདུན་པ་བཞིན་མ་བྱུང་བའི་ཞན་ཆ་དང་།
ཆད་ལུས་མི་ཉུང་བ་ཞིག་ཡོད་སྲིད་པས། སློབ་ཆེན་སློབ་གཞིའི་སྤུས་ཚད་དང༌།
ཡང་སྒོས་བོད་སྐད་ཡིག་གི་སློབ་གཞིའི་འཛུགས་སྐྲུན་ཡག་པོ་ཡོང་ཕྱིར་རྒྱ་ཆེའི་
མཁས་དབང་དང༌། ཀློག་པ་པོ་ནས་རྩ་ཆེའི་དགོངས་འཆར་ལྷུག་རྩོལ་ཡོང་བར་
རེ་སྨོན་ཞུ་བཞིན་ཡོད།
བཞི། སློབ་གཞི་རྩོམ་སྒྲིག་བྱེད་སྐབས་སློབ་གཞི་དང་། རིག་ཚན་སོ་སོའི་
ཁྱད་ཆོས་གཙོ་བོར་བཞག་པ་ལས། རྩོམ་སྒྲིག་གི་རྣམ་པ་གཅིག་གྱུར་ཡོང་གྱུར་
བླང་བྱ་བཏོན་མེད། །
ལྔ། སློབ་གཞི་འདི་དག་ནི་བོད་ལྗོངས་སློབ་གྲྭ་ཆེན་མོའི་བོད་རིག་པའི་
ཚན་ཁག་དང་སྒྱུ་རྩལ་ཚན་ཁག་གཉིས་ནས་རྩོམ་སྒྲིག་འགན་འཁུར་བཞེས་པ་
དང༌། སློབ་ གྲྭས་ ཆེད་ མངགས་ སྲོལ་ རྒྱུན་ སློབ་ གཞིའི་ རྩོམ་ སྒྲིག་ ལྷན་ ཁང་
བཙུགས་ཏེ་མཛུབ་ཁྲིད་དང༌། ཞིབ་བཤེར་གྱི་འགན་འཁུར་བ་དང་ཆབས་ཅིག་
གོང་འོག་མཐུན་འགྲིག་གི་ལས་དོན་བྱས་ཡོད། །
དྲུག སློབ་གཞིའི་སྤུས་ཚད་འགན་ལེན་ཡོང་ཆེད་ཚན་ཁག་དང་། སློབ་
གྲྭས་སྔ་རྗེས་སུ་ཞིབ་བཤེར་བཟོ་བཅོས་བྱས་རྗེས་ སློབ་གཞི་འཛུགས་སྐྲུན་གྱི་
དགོས་འདུན་བཞིན་ལྗོངས་དང་ཞིང་ཆེན་རིམ་པའི་སློབ་གཞིའི་ཞིབ་བཤེར་
བྱས་ཏེ་རིག་པའི་ལྟ་བ་དང༌། གཞུང་ལུགས་ཀྱི་སྤུས་ཚད་འགན་ལེན་ཡོང་གང་
ཐུབ་བྱས་ཡོད། །
བདུན། ཐེངས་འདིའི་སློབ་གཞི་རྩོམ་སྒྲིག་གི་ལས་དོན་ནང་བོད་ཀྱི་སློབ་
གསོ་དང༌། ཞིབ་འཇུག་ལས་རིགས་ཁག་གི་བོད་རིག་པའི་མཁས་དབང་རྣམ་
པའི་ཤུགས་ཆེའི་རྒྱབ་སྐྱོར་དང༌། ཀྲུང་གོའི་མཐོ་སློབ་དཔེ་སྐྲུན་ཁང་གི་རྒྱབ་
སྐྱོར་ཐོབ་པར་སྙིང་དབུས་ནས་ཐུགས་རྗེ་ཆེ་ཞུ་རྒྱུ་ཡིན།



རྩོམ་རིག་རྣམ་བཤད།
གླེང་གཞི།
བོད་རིགས་ཀྱི་རྩོམ་རིག་སྒྱུ་རྩལ་འཕེལ་རྒྱས་འགྲོ་བའི་བརྒྱུད་རིམ་ནང་དུ་
མི་རབས་སྔ་མ་རྣམས་ཀྱིས་རྩོམ་རིག་སྒྱུ་རྩལ་གྱི་ནང་དོན་ལ་གཞིགས་ཏེ་དེའི་ངོ་
བོ་དང༌། ཁྱད་ཆོས། ནུས་པ་སོགས་ཕྱོགས་གང་ཅིའི་ཐད་ཀྱི་ཆོས་ཉིད་བཙལ་
ཡོད་ལ། རྩོམ་རིག་སྒྱུ་རྩལ་ལ་འཛིན་པའི་ལྟ་ བ་ གང་མང་ཞིག་བཏོན་མྱོང་
ནའང་དེ་དག་གཅིག་སྡུད་ཀྱིས་དེབ་ཐེར་ཞིག་གྲུབ་མེད་པར་ཁ་འཐོར་ཏུ་གནས་
ཡོད། དེས་ན་ཚན་རིག་དང་མཐུན་པའི་སྒོ་ནས་རྩོམ་རིག་སྒྱུ་རྩལ་གྱི་ཁྱད་ཆོས་
དང་མཐུན་པའི་སྤྱིར་ཁྱབ་ཆེ་བའི་རྩོམ་རིག་གི་རིགས་པའི་གཞུང་ལུགས་ཤིག་
ངེས་པར་དུ་གྲུབ་པ་བྱ་རྒྱུ་ནི་ཁ་ཚ་དགོས་གཏུགས་ཀྱི་གནས་སུ་མཆིས་ལ་སྟོང་ཆ་
འདི་ངེས་པར་དུ་ཁ་གསབ་བྱེད་དགོས་པ་ཞིག་ཡིན།
མིའི་རིགས་ཀྱི་འཇིག་རྟེན་འགོ་ཚུགས་ཏེ་སྨྲ་ཤེས་དོན་གོ་བའི་དུས་ནས་
བཟུང་སྐད་བརྡ་གསལ་བའི་ཐ་སྙད་ཀྱི་མིང་ཚིག་བྱུང་ཞིང་། དེ་ལ་སྦྱོར་བ་སྙན་
པ་དང་མི་སྙན་པའི་དབྱེ་བ་རང་ཤུགས་སུ་ཆགས་པ་ནི་གོར་མ་ཆགས་དེའི་ཕྱིར་
སྙན་ངག་དང་སྒྲ་རིག་པའི་གཞུང་ཞེས་པ་དངོས་སུ་མེད་ནའང་ངོ་བོའི་ཤེས་བྱ་
མང་པོ་ཞིག་ གནའ་དུས་ནས་བྱུང་བ་དང༌། དེའི་འཕེལ་རྒྱས་འགྲོ་བའི་ལོ་
རྒྱུས་ཀྱང་མི་རིགས་གཞན་དང་འདྲ་བར་བོད་རིགས་ལ་ཡང་ཡོད་པ་ཞིག་ཡིན།
མི་རིགས་གང་ཞིག་ཡིན་ནའང་ཆེས་ཐོག་མའི་རྩོམ་རིག་གི་ནང་ནས་དར་སྔ་ཤོས་
ནི་སྙན་ངག་ཡིན་ཞིང་། སྐབས་དེར་རྩོམ་རིག་གི་རིགས་པའི་གཞུང་ལུགས་ཞེས་
པའང་སྙན་ངག་གི་གཞུང་ལ་གོ་བ་ཡིན། །
དཔེར་ན། ནུབ་ཕྱོགས་ཀྱི་རྒྱལ་ཁབ་ཏུ་རྩོམ་རིག་གི་རིགས་པའི་གཞུང་



གླེང་གཞི།
ལུགས་ཨང་དང་པོ་དེ་ནི་ ཕོ་ལའ་ཐུ་(སྤྱི་ལོའི་སྔོན་427 – 347)《ཕོ་ལའ་
ཐུའི་རྩོམ་རིག་སྒྱུ་རྩལ་སྐོར་གྱི་བཀའ་མོལ་ཕྱོགས་བསྒྲིགས་》ཞེས་པ་དང༌། ཡའ་
ལི་སི་ཏོ་ཐའ་(སྤྱི་ལོའི་སྔོན་384 - 322)ཡིས་མཛད་པའི་《སྙན་ངག་རིག་པ་》
དང་ཧ་ལའ་སི་ཡིས་(སྤྱི་ལོའི་སྔོན་65 - 8)མཛད་པའི་《སྙན་ངག་གི་སྒྱུ་རྩལ་》
ཞེས་པ་དེ་དག་ཡིན་ལ་མི་རྣམས་ཀྱིས་དེ་དག་ལ་འཛམ་གླིང་གི་ཆེས་ཐོག་མའི་
རྩོམ་རིག་གི་རིགས་པའི་གཞུང་ལུགས་ཡིན་ཞེས་བརྗོད། བོད་རིགས་ཀྱི་རྩོམ་
རིག་སྒྱུ་རྩལ་ནང་དུ་ཡང་སྙན་ངག་གི་གཞུང་དེ་འཕེལ་རྒྱས་ཤུགས་ཆེར་ཕྱིན་
ཞིང་། རྒྱ་གར་གྱི་སྙན་ངག་དང་དེའི་རིགས་པའི་གཞུང་ལུགས་རྣམས་བོད་རང་
ཉིད་ཀྱི་རིག་གནས་ཀྱི་ཁྱད་ཆོས་དངོས་དང་ཟུང་འབྲེལ་བྱས་པའི་རྐྱེན་གྱིས་བོད་
ཀྱི་རིགས་པའི་གཞུང་ལུགས་ཀྱི་མ་ལག་གལ་ཆེན་ཞིག་ཏུ་གྱུར་བ་རེད། འོན་ཏེ་
རྩོམ་རིག་རིགས་པའི་གཞུང་ལུགས་འཕེལ་རྒྱས་འགྲོ་བའི་ནང་དུ་རིམ་བཞིན་
སྙན་ངག་ནི་རྩོམ་རིག་གི་རིགས་པའི་གཞུང་ལུགས་ནང་དུ་རྩོམ་རིག་གི་ལུས་མི་
འདྲ་བ་ ཞིག་ དང་ ཞིབ་དཔྱད་ བྱེད་ པའི་ཡུལ་ཆུང་ངུ་ཞིག་ ཏུ་ འགྱུར་བ་ ལས།
རྩོམ་རིག་གི་རིགས་པའི་གཞུང་ལུགས་དེ་སྙན་ངག་གི་གཞུང་ལ་གོ་ཐུབ་པ་ཞིག་
མ་ཡིན། དཔེར་ན། རྩོམ་རིག་ཅེས་པའི་ཐ་སྙད་དེར་ཐོག་མར་ལོ་རྒྱུས་དང༌།
ཚན་རིག་གི་བརྩམས་དེབ་སོགས་གང་ལྟར་དེབ་ཐེར་དུ་འཁོད་པ་ཞིག་ཡིན་ཕྱིན་
ཚང་མར་རྩོམ་རིག་ཅེས་བརྗོད་པ་དང༌། དེ་རྗེས་འགྱུར་བ་ངེས་ཅན་ཞིག་ཕྱིན་
ཏེ་བརྩམས་ཆོས་ཁོ་ནར་གནའ་རྩོམ་དང༌། བར་རྩོམ། དེང་རྩོམ་སོགས་ཀྱི་
དབྱེ་བ་ཡོད་ལ། ད་ལྟའི་དུས་སྐབས་སུ་ཚན་རིག་གི་དེབ་ཐེར་ཞིག་ལ་རྩོམ་རིག་
གི་དཔེ་དེབ་ཅེས་བརྗོད་ན་དགོད་བྲོའི་རྒྱུ་རུ་འགྲོ་བ་ཞིག་ཡིན། དེས་ན་ད་ལྟ་
འཛམ་གླིང་གི་ཤེས་བྱ་ཀུན་ཕན་ཚུན་སྤེལ་རེས་དང་བསྡུ་ལེན་བྱས་པ་བརྒྱུད་དེ་
སྔོན་ཐོན་ཅན་དང་ཆ་ཚང་ཞིག་ཏུ་འཕེལ་རྒྱས་དང་གསར་བསྐྲུན་བྱས་ཏེ་མིའི་
རིགས་ཀྱི་ཤེས་བྱའི་ཕུང་པོ་གཅིག་ཏུ་འདྲེས་པར་བརྩོན་ལེན་བྱེད་པའི་སྐབས་
འདིར་བོད་རིགས་ཀྱང་རང་རེའི་མེས་པོའི་ཤུལ་བཞག་ལ་འདོད་བློ་ཚིམས་ནས་



རྩོམ་རིག་རྣམ་བཤད།
མི་སྡོད་པར་སྔོན་གྱི་ཕུལ་བྱུང་གི་འབྲས་བུ་རྣམས་རྒྱུན་འཛིན་བྱས་ཁར་སྔོན་ཐོན་
ཚུར་ལེན་དང་། མེད་པ་གསར་གཏོད། མི་འདང་ཁ་སྐོང་བཅས་བྱས་ཏེ་ཤེས་
བྱ་ཐམས་ཅད་ཞིབ་རྒྱས་དང་འཐུས་ཚང་དུ་གཏོང་རྒྱུ་ནི་དུས་རབས་ཀྱིས་གནང་
བའི་འོས་འགན་ཡིན་ལ་ངེས་པར་དུ་སྒྲུབ་དགོས་པ་ཞིག་ཀྱང་ཡིན། །
བོད་རིགས་ཀྱི་རྩོམ་རིག་འཕེལ་རྒྱས་ཀྱི་ལོ་རྒྱུས་ནང་དུ་རང་མི་རིགས་ཀྱི་
ཁྱད་ཆོས་ལྡན་པའི་སྒྱུ་རྩལ་གྱི་ལྟ་བ་གང་མང་ཞིག་ཆགས་ཡོད་ལ། དེ་དག་ཀྱང་
འགའ་རེས་ནི་གཞུང་ལུགས་ཀྱི་སྟེང་ནས་གསལ་བཤད་བྱས་ཡོད་ལ། འགའ་
རེས་ནི་མཁས་པའི་ལྗགས་རྩོམ་དུ་ཐར་ཐོར་དུ་གནས་པ་དང༌། འགའ་རེས་ནི་
རིམ་བཞིན་སྲོལ་རྒྱུན་གྱི་ལྟ་བ་ཞིག་ཏུ་གྱུར་ཡོད་པ་རེད། དེ་དག་ནི་མཁས་པ་སྔ་
མ་དག་གིས་རྒྱུན་རིང་གི་ལག་ལེན་ཁྲོད་དུ་བསམ་གཞིགས་མཛད་པའི་འབྲས་བུ་
ཡིན་རྐྱེན་རྩོམ་རིག་ཞིབ་འཇུག་གི་སྐབས་སུ་རང་མི་རིགས་ཀྱི་སྒྱུ་རྩལ་ལྟ་བར་
བརྩི་འཇོག་དང་དེ་ལས་ངེས་དོན་གསར་པ་ཞིག་འཚོལ་རྒྱུ་ནི་ཆེས་གལ་ཆེ་བ་
ཞིག་ཡིན། དེ་མིན་བོད་ཀྱི་རྩོམ་རིག་གི་ཁྲོད་དུ་ཆོས་ལུགས་ཀྱི་ལྟ་བ་འོ་ཆུ་བཞིན་
འདྲེས་ཡོད་ལ་སྐབས་འགར་རྩོམ་རིག་གི་སྲོག་ལྟ་བུར་གྱུར་ནས་གོ་གནས་གལ་
ཆེན་ཞིག་བཟུང་ཡོད། དེས་ན་ང་ཚོས་ཆོས་ལུགས་ནི་རྨོང་དད་དང་བསླུ་བྱེད་
ཁོ་ནར་བརྩི་བའི་ལྟ་ཚུལ་དོར་ནས། ཆོས་ལུགས་དེ་ཡང་དུས་རབས་ངེས་ཅན་
ཞིག་གི་ནང་བྱུང་བའི་མི་རྣམས་ཀྱི་བསམ་བློའི་འཛིན་སྟངས་ཤིག་གམ་མི་རིགས་
རང་གི་མཚན་ཉིད་རིག་པ་ཞིག་དང་སྲོལ་རྒྱུན་ཞིག ཡང་ན་ཤེས་པར་བྱ་བའི་
རྣམ་གྲངས་ཤིག་ཏུ་བརྩིས་ནས་ཆོས་དང༌། ཆོས་མིན་གྱི་དབྱེ་བ་གསལ་པོ་ཕྱེ་རྒྱུ་
དང་ཆོས་ལུགས་ཀྱིས་རྩོམ་རིག་གི་རྣམ་པ་འཕེལ་རྒྱས་དང་ནང་དོན་ཕུན་སུམ་
ཚོགས་སུ་བཏང་བའི་རྨང་གཞིའི་སྟེང་ཆོས་ལུགས་དང་རྩོམ་རིག་གི་འབྲེལ་བ་
དང་། ཁྱད་ཆོས་སོགས་ལ་ཞིབ་དཔྱད་བྱེད་དགོས་པ་རེད་ལ། ཡང་ངེས་པར་
དུ་དེང་རབས་ཀྱི་རྩོམ་རིག་འཕེལ་རྒྱས་ཀྱི་གནས་ཚུལ་ལ་ཞིབ་འཇུག་བྱས་པའི་
རྨང་གཞིའི་སྟེང་བོད་ཞི་བའི་བཅིངས་འགྲོལ་ཚུན་གྱི་རྩོམ་རིག་གསར་རྩོམ་ལག་



གླེང་གཞི།
ལེན་དངོས་ལས་བྱུང་བའི་ཉམས་མྱོང་གསར་པ་རྣམས་སྤྱི་བསྡོམས་བྱས་ནས།
དེང་རབས་བོད་ཀྱི་རྩོམ་རིག་བྱ་འགུལ་ལས་བཏོན་པའི་གནད་དོན་གསར་པ་
རྣམས་ལ་འགྲེལ་བཤད་བྱ་དགོས་པ་རེད། དེང་རབས་བོད་ཀྱི་རྩོམ་རིག་ནི་ཕྱི་
ནང་གི་རྩོམ་རིག་གསར་རྩོམ་གྱི་རྣམ་པ་དང་རྩོམ་ཐབས་སྣ་ཚོགས་ལ་སློབ་སྦྱོང་
དང་རྩོམ་རིག་གི་རླབས་རྒྱུན་མང་པོའི་ཤན་ཞུགས་ལ་བརྟེན་ནས་བྱུང་བས་དེང་
རབས་ཀྱི་རྩོམ་རིག་རིགས་པའི་གཞུང་ལུགས་ཡང་གནད་དོན་འདི་ལས་གཡོལ་
བྱོལ་བྱས་ན་མི་འགྲིག་པས་དུས་རབས་ཀྱི་བསམ་བློ་ལྡན་པའི་དེང་རབས་ཀྱི་རྩོམ་
རིག་རིགས་པའི་གཞུང་ལུགས་ཤིག་ཆགས་གྲུབ་བྱེད་དགོས་པ་རེད། དེ་ལྟར་
དེབ་ཐེར་འདིའི་ནང་དུ་རྩོམ་རིག་ རིགས་ པའི་ གཞུང་ལུགས་ཀྱི་ ཐ་སྙད་དང་
མཚན་ཉིད་འགའ་རེ་ཕྱིའི་རྒྱལ་ཁབ་དང་མི་རིགས་གཞན་གྱི་མཁས་པའི་ལུང་
འགའ་རེ་བེད་སྤྱོད་བྱས་པ་ཙམ་ལས་དཔེར་བརྗོད་ཕལ་ཆེ་བ་ནི་བོད་རིགས་ཀྱི་
རྩོམ་པ་པོའི་བརྩམས་ཆོས་ལས་བཏོན་ཞིང་བོད་རིགས་ཀྱི་རྩོམ་རིག་སྒྱུ་རྩལ་གྱི་
འཕེལ་ཕྱོགས་དང་ཁྱད་ཆོས་གཙོ་བོར་བཟུང་སྟེ་རྩོམ་འབྲི་བྱས་པ་ཞིག་ཡིན་ཀྱང་
ཁོ་བོའི་རིག་གནས་ཆུ་ཚད་དམའ་བ་དང་ལྟ་རྒྱ་དང་ཐོས་རྒྱ་ཆུང་བར་བརྟེན་
སྔོན་བྱོན་མཁས་དབང་དམ་པ་རྣམས་ཀྱིས་རྩོམ་རིག་སྒྱུ་རྩལ་བསམ་གྱིས་མི་ཁྱབ་
པ་ཞིག་མཛད་ཡོད་རུང་། དོན་བཟང་རོ་བཅུད་མྱོང་བའི་སྐལ་བས་ དབེན་
ཞིང༌། ཟབ་ཅིང་ཡངས་ལ་རྙོག་བྲལ་བདུད་རྩིའི་རྒྱ་མཚོར་མཚར་དུ་དངར་བའི་
དྲི་ལྡན་མེ་ཏོག་སྣ་ཚོགས་རྣམ་པར་བཞད་ཅིང་། མདངས་དང་བཟོ་དབྱིབས་
གྲངས་ལས་འདས་པའི་ཁྱད་ཆོས་གཅིག་ཏུ་འཚོགས་པར་དེ་དག་གི་ཁྱད་ཆོས་
འབྱེད་པའི་སྣང་བ་རྙེད་དཀའ་ལ། རྩོམ་རིག་གི་རིགས་པའི་གཞུང་ལུགས་ཀྱི་ཆུ་
ཚད་ཞན་པའི་དབང་གིས་དེབ་ཐེར་འདིའི་ནང་ནོར་འཁྲུལ་དང་འགལ་འཛོལ་
ཡོང་སྲིད་པས་གཟུར་གནས་དཔྱོད་ལྡན་རྣམས་ཀྱིས་དགོངས་འཆར་དང་ཡོ་
བསྲང་གནང་རྒྱུའི་རེ་བ་སྙིང་ཐག་པ་ནས་ཞུ་བ་ལགས་སོ།



རྩོམ་རིག་རྣམ་བཤད། །
སྨྲས་པ།
རྩོམ་རིག་སྒྱུ་རྩལ་གཞུང་ལུགས་ཕ་མཐའ་ནི་ཡས་ཤིང་།།
དབང་རྟུལ་བདག་འདྲའི་བློ་ངོར་གཤོང་བ་ནི་དཀའ་ཡང་།
ད་ལྟའི་དུས་དང་འཚམས་པའི་རྩོམ་གཞུང་གི་བསྟན་བཅོས།
སྨག་རུམ་ལག་འཇུ་བྱེད་པའི་རྣམ་ཚུལ་ནི་སྤངས་ནས།།
གནད་འགྲེལ་འོད་སྣང་སྦྲང་རྩིའི་ཟེགས་མ་ནི་རྩམ་ཞིག།
གཞུང་ལུགས་གླེང་བའི་ཁུལ་གྱིས་སྒྲོན་ཆུང་འདི་སྤར་རོ།།



དཀར་ཆག
དཀར་ཆག
...... ......
• • • • • • •
•
•.. 11
གླེང་གཞི།
ལེའུ་དང་པོ། རྩོམ་རིག་གི་ངོ་བོའི་སྐོར།
ས་བཅད་དང་པོ། རྩོམ་རིག་གི་རྣམ་བཤད་རིག་པའི་ངོ་བོ་དང་
ཁྱད་ཆོས་སྐོར། …………….
དང་པོ། སྤྱི་བཤད། ..……………
གཉིས་པ། རྩོམ་རིག་གི་ངོ་བོའི་སྐོར། .....
གསུམ་པ། རྩོམ་རིག་གི་འབྱུང་རྩའི་སྐོར། …….………………
ས་བཅད་གཉིས་པ། རྩོམ་རིག་ནི་སྤྱི་ཚོགས་ཀྱི་འཚོ་བ་ཚུར་སྣང་
བྱས་པ་ཞིག་ཡིན། ..…………….
..... 22
དང་པོ། སྤྱི་ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་འབྱུང་
ཁུངས་ཡིན། ..…..
• ...... 24
གཉིས་པ། རྣམ་པ་མི་འདྲ་བའི་བརྩམས་ཆོས་ཡོད་དོ་ཅོག་སྤྱི་ཚོགས་
ཀྱི་འཚོ་བ་མཚོན་པར་བྱས་པ་ཞིག་ཡིན། ..….………………….….. 29
གསུམ་པ། སེམས་གཙོ་རིང་ལུགས་ཀྱིས་རྩོམ་པ་པོ་“རང་ངོས་
ཀྱི་སེམས་ཁམས་”དང་“རིག་ཀློང་བརྡོལ་བ་”དང་“ལས་རྒྱུ་
འབྲས་ལ་བརྟེན་ནས་བྱུང་བ་”ཡང་ན་“ལྷ་ཡིས་གནང་བ་
ཡིན་”ཞེས་པའི་ལྟ་ཚུལ་གྱི་སྐོར། ...
•.….….…. 40
ས་བཅད་གསུམ་པ། རྩོམ་རིག་གི་དངོས་ཡོད་རང་བཞིན་
དང་ཕྱོགས་ལྷུང་རང་བཞིན་གྱི་སྐོར། ...………………………………….
དང་པོ། དངོས་ཡོད་ཀྱི་རང་བཞིན་སྐོར། ….



རྩོམ་རིག་རྣམ་བཤད།
， གཉིས་པ། ཕྱོགས་ལྷུང་གི་རང་བཞིན་སྐོར། ..……….
ས་བཅད་བཞི་པ། རྩོམ་རིག་གིས་སྤྱི་ཚོགས་ཀྱི་འཚོ་བ་ཚུར་
སྣང་བྱེད་པའི་དམིགས་བསལ་གྱི་ཁྱད་ཆོས་ཀྱི་སྐོར། ..…..………..
དང་པོ། མཚོན་བྱེད་ཀྱི་ཡུལ་མི་འདྲ་བ། ..….….….…….….
གཉིས་པ། མཚོན་བྱེད་ཀྱི་རྣམ་པ་མི་འདྲ་བ། ..….……….….……..
གསུམ་པ། ནུས་པ་དང་ཤུགས་རྐྱེན་མི་འདྲ་བ། ..……………………..
བཞི་པ། ཕྱོགས་མང་པོའི་ཐད་ནས་སྤྱི་ཚོགས་ཀྱི་འཚོ་བ་ཚུར་
སྣང་བྱས་ཆོག་པ། ..…………..………….………………..
ས་བཅད་ལྔ་པ། རྩོམ་རིག་གི་སྤྱི་ཚོགས་ནུས་པའི་སྐོར། ..………………..……..
དང་པོ། རྩོམ་རིག་གི་ངོས་འཛིན་གྱི་ནུས་པའི་སྐོར།….………………
གཉིས་པ། རྩོམ་རིག་གི་སློབ་གསོའི་ནུས་པའི་སྐོར། ........…..
གསུམ་པ། རྩོམ་རིག་གི་མཛེས་དཔྱོད་ཀྱི་ནུས་པའི་སྐོར། .…………..
ལེའུ་གཉིས་པ། གསར་རྩོམ་གྱི་སྐོར།….….…..……
ས་བཅད་དང་པོ། བརྩམས་ཆོས་གསར་རྩོམ་བྱེད་པའི་བརྒྱུད་
རིམ་གྱི་སྐོར།…..………..…..
•.....91
དང་པོ། གསར་རྩོམ་ལ་ངེས་པར་དུ་ཡོང་དགོས་པའི་ཆ་རྐྱེན། ..…91
གཉིས་པ། གསར་རྩོམ་བརྒྱུད་རིམ་གྱི་རྩ་བའི་ལྷུ་ཚིགས་ཀྱི་སྐོར། ... 95
གསུམ་པ། སྒྱུ་རྩལ་གྱི་ཇུས་འགོད་གྱི་སྐོར། .………….………….……. 104
བཞི་པ། རིག་ཀློང་བརྡོལ་བའི་སྐོར། ….…..….……………….….…..
ལྔ་པ། རྩོམ་འབྲི་དངོས་སུ་བྱེད་པ། ..…..….…………….………..
དྲུག་པ། སྒྱུ་རྩལ་གྱི་བདེན་པའི་སྐོར།……..……….…..….….....
ས་བཅད་གཉིས་པ། གཟུགས་བཀོད་བསམ་གཞིགས་དང་
བསམ་བློའི་བཀོད་ཤུགས་ཀྱི་སྐོར། ...
117



དཀར་ཆག
......... 136
...... ... 142
དང་པོ། གཟུགས་བཀོད་བསམ་གཞིགས་ཀྱི་སྐོར།….….….…………….
གཉིས་པ། བསམ་བློའི་བཀོད་ཤུགས་ཀྱི་སྐོར། ..…………….……….……. 123
གསུམ་པ། སྤྱི་མཚན་གྱི་བསམ་གཞིགས་དང་གཟུགས་བཀོད་
བསམ་གཞིགས་ཀྱི་འབྲེལ་བའི་སྐོར། ..…....…..…..…..…..…... 127
ས་བཅད་གསུམ་པ། གསར་རྩོམ་དེ་དཔེ་མཚོན་ཅན་དུ་བསྒྱུར་
དགོས། .....………….…….
•...... 131
དང་པོ། དཔེ་མཚོན་ཅན་དུ་བསྒྱུར་བར་བྱེད་པའི་གོ་དོན། ..….. 132
གཉིས་པ། དཔེ་མཚོན་ཅན་དུ་བསྒྱུར་བར་བྱེད་པའི་རྩ་བའི་རེ་
འདུན་གྱི་སྐོར། ..……....
གསུམ་པ། དཔེ་མཚོན་ཅན་དུ་བསྒྱུར་བའི་སྒྱུ་རྩལ་གྱི་བྱེད་ཐབས་
སྐོར། .....….......……......
ས་བཅད་བཞི་པ། གསར་རྩོམ་བྱ་ཐབས་དང་འཇིག་རྟེན་ལྟ་ཚུལ་
གྱི་འབྲེལ་བའི་སྐོར།
…………. 154
དང་པོ། འཇིག་རྟེན་ལྟ་ཚུལ་དང་རྩོམ་རིག་གསར་རྩོམ་
བྱ་ཐབས། ..……...
•….….. 155
གཉིས་པ། འཇིག་རྟེན་ལྟ་ཚུལ་དང་གསར་རྩོམ་བྱ་ཐབས་ཀྱི་
འབྲེལ་བའི་སྐོར།
ས་བཅད་ལྔ་པ། དངོས་ཡོད་རིང་ལུགས་དང་འཆར་ཡན་རིང་
ལུགས་ཀྱི་སྐོར། .…………………….…. •…….........……. 171
དང་པོ། དངོས་ཡོད་རིང་ལུགས་ཀྱི་རྩོམ་ཐབས་སྐོར།.….………………….. 171
གཉིས་པ། སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་ཀྱི་
སྐོར། ། • • .....་
གསུམ་པ། གནའ་རབས་རིང་ལུགས་དང་རང་བྱུང་རིང་
ལུགས་ཀྱི་སྐོར། .………..
...... ... 160
... 189
•
• • • • • 191



རྩོམ་རིག་རྣམ་བཤད།།
བཞི་པ། འཆར་ཡན་རིང་ལུགས་ཀྱི་རྩོམ་ཐབས་སྐོར། ….….……………. 200
ལྔ་པ། དངོས་ཡོད་རིང་ལུགས་དང་འཆར་ཡན་རིང་ལུགས་
ཀྱི་འབྲེལ་བའི་སྐོར། .……….…….. ………..………….………..…. 209
དྲུག་པ། གསར་བརྗེའི་དངོས་ཡོད་རིང་ལུགས་དང་གསར་བརྗེའི་
འཆར་ཡན་རིང་ལུགས་ཟུང་འབྲེལ་བྱེད་དགོས་པ། …..…… 215
བདུན་པ། གསར་རྩོམ་བྱེད་ཐབས་ཀྱི་སྣེ་མང་རང་བཞིན་དེང་
རབས་རིང་ལུགས་ཀྱི་གྲུབ་མཐའི་སྐོར། .….….………….………………… 230
ས་བཅད་དྲུག་པ། རྩོམ་རིག་གི་ཁྱད་ཉམས་དང་། གྲུབ་མཐའ།
བསམ་པའི་རླབས་རྒྱུན་གྱི་སྐོར། ..……
དང་པོ། རྩོམ་རིག་གི་ཁྱད་ཉམས་སྐོར། ..….….….…..….…..
གཉིས་པ། རྩོམ་རིག་གི་མི་རིགས་ཀྱི་རང་བཞིན་སྐོར།……..……….. 267
གསུམ་པ། རྩོམ་རིག་གི་གྲུབ་མཐའི་སྐོར། .…………………………………. .. 282
བཞི་པ། རྩོམ་རིག་གི་བསམ་པའི་རླབས་རྒྱུན་སྐོར། ..………….. 289
........ 254
292
ལེའུ་གསུམ་པ། བརྩམས་ཆོས་ཀྱི་སྐོར། ..……….……….………..….…...
ས་བཅད་དང་པོ། གཟུགས་བརྙན་གྱི་ཁྱད་ཆོས་སྐོར། ……………………….
དང་པོ། ཞིབ་ཕྲ་དང་གསོན་ཉམས་ལྡན་པ། ཚོར་སྣང་གི་
རང་བཞིན་ལྡན་དགོས་པ། ..……………..
གཉིས་པ། སྒྱུ་རྩལ་གྱི་གཅིག་བསྡུད་རང་བཞིན་ལྡན་
དགོས་པ། ..……………….
གསུམ་པ། མཛེས་དཔྱོད་ཀྱི་དོན་སྙིང་ལྡན་དགོས་པ།..…….…….
ས་བཅད་གཉིས་པ། དཔེ་མཚོན་གྱི་གཟུགས་བརྙན་གྱི་སྐོར།.….… 309
དང་པོ། གོ་དོན་འགྲེལ་བ།………………….
གཉིས་པ། དཔེ་མཚོན་གཟུགས་བརྙན་གྱི་ཁྱད་ཆོས་སྐོར། ..…… 313



དཀར་ཆག
•..... 363
• • • • • • 372
ས་བཅད་གསུམ་པ། བརྩམས་ཆོས་ཀྱི་བརྗོད་དོན་སྐོར། ..………….
དང་པོ། བརྩམས་ཆོས་ཀྱི་ནང་དོན་འགྲེལ་བ། ..….…. 330
གཉིས་པ། བརྩམས་ཆོས་ཀྱི་བརྗོད་བྱའི་སྐོར། ..……….….…………. 332
གསུམ་པ། བརྗོད་བྱ་གཙོ་བོ། ..…………………..…
338
ས་བཅད་བཞི་པ། བྱུང་རིམ་དང་སྒྲིག་གཞིའི་སྐོར། .....………………..
དང་པོ། བྱུང་རིམ་གྱི་སྐོར།…….……….…..
345
གཉིས་པ། སྒྲིག་གཞིའི་སྐོར། .….…………………..
གསུམ་པ། བྱུང་རིམ་དང་སྒྲིག་གཞིའི་འབྲེལ་བ་དང་ཁྱད་
པར་སྐོར། ..……………….
ས་བཅད་ལྔ་པ། རྩོམ་རིག་གི་སྐད་ཆ་དང་དེའི་ཁྱད་ཆོས་སྐོར། ... 374
དང་པོ། རྩོམ་རིག་གི་སྐད་ཆ་དང་མི་དམངས་མང་ཚོགས་
ཀྱི་ངག་ཐོག་གི་ སྐད་ཆའི་འབྲེལ་བ་དང་ཁྱད་པར་སྐོར། … 375
གཉིས་པ། རྩོམ་རིག་གི་སྐད་ཆའི་ཁྱད་ཆོས་སྐོར། .…………………..……. 387
གསུམ་པ། རྩོམ་རིག་གི་སྐད་ཆ་སློབ་སྦྱོང་དང་བཙོ་སྦྱང་ །
དང་ལས་སྣོན་བྱ་རྒྱུའི་སྐོར། ….……….
ས་བཅད་དྲུག་པ། མི་སྣ་དང་ཁོར་ཡུག་གི་སྐོར། ..…………….………….
དང་པོ། མི་སྣའི་སྐོར། ..…………………….
422
གཉིས་པ། ཁོར་ཡུག་གི་སྐོར། ..……
གསུམ་པ། མི་སྣ་དང་ཁོར་ཡུག་གི་འབྲེལ་བའི་སྐོར། .……………….……..
• • 433
ས་བཅད་བདུན་པ། རྩོམ་ལུས་ཀྱི་དབྱེ་བའི་སྐོར། ..………….……………….. 438
དང་པོ། རྩོམ་ལུས་ཀྱི་དབྱེ་སྲོལ་མི་འདྲ་བའི་གོ་དོན་སྐོར།….…….
གཉིས་པ། སྙན་ཚིག་གི་སྐོར། ..….
གསུམ་པ། ལྷུག་རྩོམ་གྱི་སྐོར། .....
བཞི་པ། བརྩམས་སྒྲུང་གི་སྐོར། ..
453
བ...... 406
...............
428
440
450



རྩོམ་རིག་རྣམ་བཤད།
ལྔ་པ། ཟློས་གར་གྱི་སྐོར། .………………………
.................... 456
དྲུག་པ། གློག་བརྙན་དང་བརྙན་འཕྲིན་ཟློས་གར།…………………………. 464
• • • • 468
ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་
རྒྱུའི་སྐོར། ...
ས་བཅད་དང་པོ། རྩོམ་རིག་གི་རོལ་མྱོང་སྐོར།………………………………..….
དང་པོ། རྩོམ་རིག་རོལ་མྱོང་བྱེད་པའི་ངོ་བོ་དང་ཁྱད་
ཆོས་སྐོར། ..……..
གཉིས་པ། རྩོམ་རིག་རོལ་མྱོང་སྐབས་ཀྱི་རྟོག་མཐུན། ….………………..
གསུམ་པ། རྩོམ་རིག་རོལ་མྱོང་གི་ནུས་པའི་སྐོར།
.………………….…..
ས་བཅད་གཉིས་པ། རྩོམ་རིག་གི་སྐྱོན་ཡོན་བརྗོད་རྒྱུའི་སྐོར། ..…..
དང་པོ། རྩོམ་རིག་གི་སྐྱོན་ཡོན་བརྗོད་པའི་ངོ་བོ་དང་
ནུས་པའི་སྐོར། །
གཉིས་པ། རྩོམ་རིག་གི་སྐྱོན་ཡོན་བརྗོད་པའི་ཚད་
གཞིའི་སྐོར། ...…...
གསུམ་པ། རྩོམ་རིག་གི་སྐྱོན་ཡོན་ཐབས་ཤེས་སྐོར། ..…….….… 516
བཞི་པ། རྩོམ་རིག་གི་སྐྱོན་ཡོན་བརྗོད་མཁན་ལ་ཡོད་ །
དགོས་པའི་ཆ་རྐྱེན།
• • • • • • 525
ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་
གསར་གཏོད་ཀྱི་སྐོར། ..…………………………. ………………… 531
ས་བཅད་དང་པོ། རྩོམ་རིག་གི་འཕེལ་རྒྱས་སྐོར། ..….………….…..…… 531
དང་པོ། དཔལ་འབྱོར་གྱི་རྨང་གཞི་ནི་རྩོམ་རིག་འཕེལ་རྒྱས་འགྲོ་
རྒྱུར་ཐག་གཅོད་ཀྱི་རང་བཞིན་ལྡན་པའི་རྒྱུ་རྐྱེན་ཞིག་ཡིན། . 531



དཀར་ཆག
• • • • • • • • • 535
•.......535
.............• • • • 544
གཉིས་པ། ཆབ་སྲིད་ཀྱིས་རྩོམ་རིག་འཕེལ་རྒྱས་ལ་ཐོན་པའི་
ཤུགས་རྐྱེན་སྐོར། ….……………………. •....…....…. 533
གསུམ་པ། མཚན་ཉིད་རིག་པས་རྩོམ་རིག་འཕེལ་རྒྱས་ལ་ཐོན་
པའི་ཤུགས་རྐྱེན་སྐོར། .……….…………….….
བཞི་པ། ཆོས་ལུགས་ཀྱིས་རྩོམ་རིག་འཕེལ་རྒྱས་འགྲོ་རྒྱུར་ཤུགས་
རྐྱེན་ཆེན་པོ་བྱུང་བའི་སྐོར།….…………………….
ལྔ་པ། རྩོམ་པ་པོ་གྲགས་ཅན་རྣམས་ཀྱིས་རྩོམ་རིག་འཕེལ་རྒྱས་
ལ་ཐོན་པའི་ནུས་པའི་སྐོར། ….…...….
541
ས་བཅད་གཉིས་པ། རྩོམ་རིག་གི་རྒྱུན་འཛིན་དང་གསར་གཏོད་
ཀྱི་སྐོར།..….….….......
དང་པོ། རྩོམ་རིག་འཕེལ་རྒྱས་ཀྱི་ལོ་རྒྱུས་ལ་རྒྱུན་འཛིན་གྱི་རང་ །
བཞིན་དང་མི་རིགས་ཕན་ཚུན་དབར་གྱི་ཤུགས་རྐྱེན་སྐོར། ... 544
གཉིས་པ། རྩོམ་རིག་གི་ཤུལ་དངོས་ལ་མཐའ་དཔྱོད་བྱས་ཏེ་རྒྱུན་
འཛིན་བྱེད་པའི་རྩ་དོན་སྐོར། …..
•……...………. 549
ས་བཅད་གསུམ་པ། རྩོམ་རིག་སྒྱུ་རྩལ་གྱི་གསར་འཕྲིན་སྐོར། ..…… 555
དང་པོ། ཅི་འདྲ་ཞིག་ལ་རྩོམ་རིག་སྒྱུ་རྩལ་གྱི་གསར་
འཕྲིན་ཟེར། .………….…..
.……………..…...……. 556
གཉིས་པ། རྩོམ་རིག་སྒྱུ་རྩལ་གསར་འཕྲིན་གྱི་དོན་སྙིང་སྐོར། .... 559
གསུམ་པ། བོད་རིགས་ཀྱི་རྩོམ་རིག་སྒྱུ་རྩལ་གསར་བསྐྲུན་དང་
གསར་འཕྲིན་གྱི་འབྲེལ་བའི་སྐོར། ..…...
བཞི་པ། རྩོམ་རིག་སྒྱུ་རྩལ་གྱི་གསར་འཕྲིན་དང་རྩོམ་རིག་ལ་
དཔྱད་བརྗོད་བྱ་རྒྱུའི་སྐོར། …..
... 570
• • • • • 563



རྩོམ་རིག་རྣམ་བཤད།
ལེའུ་དང་པོ། རྩོམ་རིག་གི་ངོ་བོའི་སྐོར།
ས་བཅད་དང་པོ། རྩོམ་རིག་སྤྱི་འཇུག་རིག་པའི་
ངོ་བོ་དང་ཁྱད་ཆོས་སྐོར།
དང་པོ། སྤྱི་བཤད།
རྩོམ་རིག་གི་རིགས་པའི་གཞུང་ལུགས་སམ་རྩོམ་རིག་སྒྱུ་རྩལ་རིག་པ་དེ་ནི་
རྩོམ་རིག་ལ་ཞིབ་འཇུག་ བྱེད་ པའི་ཚན་ རིག་ ཅིག་ ཡིན་ ཞིང་། རྩོམ་རིག་གི་
རིགས་པའི་གཞུང་ལུགས་ནི་རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་ཉམས་མྱོང་
ལ་ཕྱོགས་བསྡོམས་བྱས་ནས་བྱུང་བ་ཞིག་ཡིན་པ་དང༌། རྩོམ་རིག་གི་རིགས་
པའི་གཞུང་ལུགས་ལ་ཞིབ་འཇུག་བྱེད་རྒྱུ་དེ་ཡང་རྩོམ་རིག་ལོ་རྒྱུས་ཀྱི་དཔྱད་
གཞིའི་ཡིག་ཆ་དང་ཞིབ་ཕྲའི་བརྩམས་ཆོས་ལ་དབྱེ་ཞིབ་བྱེད་རྒྱུ་དང་ཁ་བྲལ་
ཐབས་མེད། གལ་ཏེ་ སྔར་ཡོད་ཀྱི་རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་
ཉམས་མྱོང་ཕྱོགས་བསྡོམས་མ་བྱས་ཚེ་རྩོམ་རིག་གི་རིགས་པའི་གཞུང་ལུགས་
དེའང་ཐོན་མི་སྲིད་པ་ཞིག་རེད། མི་ རིགས་ གང་ཞིག་ གི་ རྩོམ་རིག་སྒྱུ་རྩལ་
འཕེལ་རྒྱས་འགྲོ་བའི་བརྒྱུད་རིམ་ནང་དུ་རྩོམ་རིག་སྒྱུ་རྩལ་གྱི་ལག་ལེན་དེ་ཕྱོགས་
གཅིག་ནས་མི་རབས་གཅིག་ནས་གཅིག་བར་རྒྱུད་འཛིན་པའི་རྨང་གཞི་དང་།
ཕྱོགས་གཞན་ཞིག་ནས་དུས་རབས་རིམ་བྱུང་དུ་འཕོ་འགྱུར་ཡང་བྱུང་ཡོད་ལ་མུ་



ལེའུ་དང་པོ། རྩོམ་རིག་གི་ངོ་བོའི་སྐོར།
མཐུད་ནས་རྒྱུན་འཛིན་དང་འཕོ་འགྱུར་འགྲོ་བའི་བརྒྱུད་རིམ་ནང་དུ་ཉམས་
མྱོང་གསོག་འཇོག་དང་། ཐུན་མོང་གི་ཆོས་ཉིད་འགའ་ཞིག་གྲུབ་ཡོད་པ་མ་
ཟད། ཉམས་མྱོང་རྙིང་པ་དང་ཆོས་ཉིད་རྙིང་པའི་རྨང་གཞིའི་ཐོག་ཏུ་ཉམས་
མྱོང་གསར་པ་ཁ་གསབ་དང་ཆོས་ཉིད་གསར་པར་ཞིབ་དཔྱོད་བྱས་པ་ལས་ཐུན་
མོང་གི་རང་བཞིན་ལྡན་པའི་ཆོས་ཉིད་ཞིག་གྲུབ་པར་བྱེད་ཀྱི་ཡོད། དེར་བརྟེན་
རྩོམ་རིག་གི་རིགས་པའི་གཞུང་ལུགས་ཡང་རང་བཞིན་དུ་རྩོམ་རིག་སྒྱུ་རྩལ་གྱི་
ལག་ལེན་དངོས་ཀྱི་ཉམས་མྱོང་ལ་བརྟེན་ཏེ་འཕེལ་རྒྱས་དང་ཕུན་སུམ་ཇེ་ཚོགས་
སུ་འགྲོ་ཡི་ཡོད་ལ། དུས་རབས་ཀྱི་འགྱུར་ལྡོག་ལ་གཞིགས་ཏེ་མུ་མཐུད་ནས་
རྩོམ་རིག་གི་རིགས་པའི་གཞུང་ལུགས་ཀྱི་ནང་དོན་གསར་པ་ཁ་སྣོན་བྱེད་པ་
དང༌། མ་ལག་གསར་པ་ཞིག་གྲུབ་པའམ་ཆགས་འགྲོ་ཡི་ཡོད་པ་ལས་གནའ་
རབས་ནས་བཟུང་འགྱུར་མེད་རང་གནས་ཀྱི་རྩོམ་རིག་གི་རིགས་པའི་གཞུང་
ལུགས་ཤིག་མེད་དོ།།
རྩོམ་རིག་སྒྱུ་རྩལ་གྱི་ལག་ལེན་དང་ལས་འགུལ་ཐོན་པ་ནས་བཟུང་རྩོམ་
རིག་གི་སྣང་ཚུལ་ལ་གདེང་འཇོག་དང་ལྟ་ཚུལ་བཏོན་རྒྱུ་དེ་འགོ་ཚུགས་ཤིང་།
དེའང་མིའི་རིགས་ཀྱི་འཇིག་རྟེན་འགོ་ཚུགས་ཏེ་སྨྲ་ཤེས་དོན་གོ་བའི་དུས་ནས་
བཟུང་སྐད་བརྡ་གསལ་བའི་ཐ་སྙད་ཀྱི་མིང་ཚིག་བྱུང་ཞིང་། སྐབས་དེ་དུས་
རིགས་པའི་གཞུང་ལུགས་ཞེས་པ་དངོས་སུ་མེད་ནའང་ངོ་བོའི་ཤེས་བྱ་མང་པོ་
ཞིག་གནའ་དུས་ནས་བྱུང་ཟིན། དེས་ན་ངག་ལམ་དུ་གནས་པ་ཙམ་དང་གདོད་
མའི་རང་བཞིན་ཅན་ནི་ད་ལྟའི་རིག་གནས་འཕེལ་བའི་མྱུ་གུ་ཙམ་ལས་དབྱེ་བ་
དང་མཚན་ཉིད་ངེས་པ་ཅན་གྱི་བསྟན་བཅོས་སུ་གྲུབ་མེད་པ་དང་དུས་རབས་
རིམ་བྱུང་ནང་མི་རབས་དུ་མའི་འབད་བརྩོན་དང་མུ་མཐུད་རྒྱུན་འཛིན་དང་
འཕོ་འགྱུར་བྱས་ཡོད་རྐྱེན་རིམ་བཞིན་མཚན་ཉིད་ངེས་པ་ཅན་གྱི་བསྟན་བཅོས་
སུ་གྲུབ་ ཡོད་ པ་ ལྟར། རྩོམ་ རིག་ སྒྱུ་ རྩལ་ གྱི་ ལག་ ལེན་ དང་ འཕེལ་ རྒྱས་ ལ་
གཞིགས་ཏེ་རྩོམ་རིག་སྒྱུ་རྩལ་གྱི་སྣང་ཚུལ་མང་པོ་ཞིག་ལ་རིགས་པའི་གཞུང་



རྩོམ་རིག་རྣམ་བཤད། །
ལུགས་ཀྱི་ཐོག་ནས་འགྲེལ་བཤད་དང་ར་སྤྲོད་བྱེད་དགོས་པ་དང་། རྩོམ་རིག་
གི་རིགས་པའི་གཞུང་ལུགས་ཀྱི་ཐོག་ནས་ཉམས་མྱོང་ཕྱོགས་བསྡོམས་དང་གོང་
མཐོར་གཏོང་བའི་དགོས་པའང་བྱུང་བར་བརྟེན། རྩོམ་རིག་གི་སྣང་ཚུལ་འདྲ་
མིན་ལ་ཞིབ་འཇུག་དང་རྣམ་བཤད་བྱེད་པའི་རྩོམ་རིག་གི་རིགས་པའི་གཞུང་
ལུགས་དེ་བྱུང་བ་རེད། ལོ་རྒྱུས་ཀྱི་དུས་རབས་རིམ་བྱུང་དུ་སོ་སོའི་ལོ་རྒྱུས་ཀྱི་ཆ་
རྐྱེན་ལས། རྩོམ་རིག་སྒྱུ་རྩལ་གྱི་ངོ་བོ་དང༌། ཁྱད་ཆོས་དང་རྩ་བའི་ཆོས་ཉིད་ལ་
ཚད་གཞི་མི་འདྲ་བའི་སྒོ་ནས་ཕྱོགས་བསྡོམས་དང་གཅིག་སྡུད་བྱས་པ་ལས་རྩོམ་
རིག་གི་རིགས་པའི་གཞུང་ལུགས་དེ་གྲུབ་ཡོད་པ་རེད། འོན་ཏེ། གྲལ་རིམ་
ཡོད་པའི་སྤྱི་ཚོགས་ཀྱི་ནང་དུ་རྩོམ་རིག་གི་རིགས་པའི་གཞུང་ལུགས་ལ་གྲལ་རིམ་
གྱི་རང་བཞིན་ལྡན་ཡོད་ལ་གྲལ་རིམ་ངེས་ཅན་ཞིག་གི་ལངས་ཕྱོགས་དང་ལྟ་ཚུལ་
གཞིར་བཟུང་ནས་རྩོམ་རིག་གསར་རྩོམ་དང་རྩོམ་རིག་ལས་འགུལ་གྱི་ཉམས་
མྱོང་ཕྱོགས་བསྡོམས་བྱས་ནས་ཕན་ཚུན་འབྲེལ་བ་ཡོད་པའི་རྩ་བའི་རིག་པ་དང་།
རྩ་དོན་འགའ་ཞིག་ཆགས་པ་དེ་ནི་རྩོམ་རིག་གི་རིགས་པའི་གཞུང་ལུགས་ཡིན། །
དུས་རབས་མི་འདྲ་བ་ སོ་ སོའི་ནང་རྩོམ་རིག་གི་རིགས་པའི་གཞུང་ལུགས་ཀྱི་
བརྩམས་དེབ་ཇི་སྙེད་ཅིག་བྲིས་ཡོད་ལ་ཁོ་ཚོས་བཤུ་གཞོག་གྲལ་རིམ་གྱི་ལངས་
ཕྱོགས་གཞིར་བཟུང༌སྟེ་སེམས་གཙོ་སྨྲ་བའི་རིང་ལུགས་དང་གཟུགས་འདས་
རིག་པའི་ལྟ་ཚུལ་ལ་བརྟེན་ནས་རྩོམ་རིག་གི་སྣང་ཚུལ་ལ་ཞིབ་འཇུག་བྱས་ཏེ་
རྩོམ་རིག་དེ་དབང་སྒྱུར་གྲལ་རིམ་གྱི་ཁེ་ཕན་སྲུང་སྐྱོབ་བྱེད་པའི་ལག་ཆ་ཞིག་ཏུ་
འགྱུར་བར་བྱེད་ཀྱི་ཡོད། མ་ཁེ་སེ་ རིང་ལུགས་ཀྱི་རྩོམ་ རིག་ གི་ རིགས་ པའི་
གཞུང་ལུགས་ནི། ཚན་རིག་དང་མཐུན་པའི་སྒོ་ནས་རྩོམ་རིག་གསར་རྩོམ་གྱི་
ཉམས་མྱོང་ཕྱོགས་བསྡོམས་བྱས་པ་ཞིག་དང༌། རྩོམ་རིག་སྒྱུ་རྩལ་གྱི་ཆོས་ཉིད་
གསལ་བཤད་བྱས་པ་ཞིག་རེད། དེས་ན་རྩོམ་རིག་གི་ལོ་རྒྱུས་ལ་ཞིབ་འཇུག་
བྱེད་དགོས་ན་ངེས་པར་དུ་རྩོམ་རིག་གི་རིགས་པའི་གཞུང་ལུགས་ཀྱིས་སློབ་སྟོན་
བྱེད་དགོས་པ་མ་ཟད། རྩོམ་རིག་གི་སྐྱོན་ཡོན་བརྗོད་ པའི་འབྲས་བུས་གཞི་



ལེའུ་དང་པོ། རྩོམ་རིག་གི་ངོ་བོའི་སྐོར།
འཛིན་ས་བྱས་ན་གཞི་ནས་ཡང་དག་པའི་སྒོ་ནས་རྩོམ་རིག་འཕེལ་རྒྱས་འགྲོ་བའི་
བརྒྱུད་རིམ་ཤེས་རྟོགས་ཐུབ་པ་དང༌། རྩོམ་རིག་གི་རིགས་པའི་གཞུང་ལུགས་ནི་
རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་ཉམས་མྱོང་ལ་ཕྱོགས་བསྡོམས་བྱས་ནས་
བྱུང་བ་ཞིག་ཡིན་པ་དང༌། རྩོམ་རིག་གི་རིག་པའི་གཞུང་ལུགས་ལ་ཞིབ་འཇུག་
བྱེད་རྒྱུ་དེའང༌ རྩོམ་རིག་གི་ལོ་རྒྱུས་ཀྱི་དཔྱད་གཞིའི་ཡིག་ཆ་དང་ཞིབ་ཕྲའི་
བརྩམས་ཆོས་ལ་དབྱེ་ཞིབ་བྱེད་རྒྱུ་དང་ཁ་བྲལ་ཐབས་མེད་པ་མ་ཟད། གཞུང་
ལུགས་དེ་དག་ཡང་དག་པ་ཞིག་ཡིན་མིན་དང་། རྩོམ་རིག་སྒྱུ་རྩལ་གྱི་ཆོས་ཉིད་
དང་མཐུན་ཡོད་མེད་ཡང་སྤྱི་ཚོགས་ཀྱི་ལག་ལེན་དང་རྩོམ་རིག་སྒྱུ་རྩལ་གྱི་ལག་
. ལེན་དངོས་བརྒྱུད་དེ་བརྡར་ཤ་གཅོད་རྒྱུ་དེ་རེད། དེ་ནི་བློ་མཐུན་མའོ་ཙེ་ཏུང་
གིས་གསུངས་པ་བཞིན་“འཇིག་རྟེན་ཐོག་དངོས་འབྲེལ་གྱི་རིགས་པའི་གཞུང་
ལུགས་ནི་གཅིག་མ་གཏོགས་ཡོད་པ་མ་རེད། དེ་ནི་ཕྱི་རོལ་ཡུལ་གྱི་དོན་དངོས་
ལས་བཏོན་ཏེ་སླར་ཡང་ཕྱི་རོལ་ཡུལ་གྱི་དོན་དངོས་ཐོག་ནས་ར་སྤྲོད་བྱུང་བའི་
རིགས་པའི་ གཞུང་ལུགས་དེ་རེད། དེ་མིན་པའི་རིགས་གང་དང་གང་ཡིན་
ནའང་ང་ཚོས་བཤད་པའི་རིགས་པའི་གཞུང་ལུགས་ལ་བརྩི་ཐུབ་ཀྱི་མ་རེད།”
（《མའོ་ཙེ་ཏུང་གསུང་རྩོམ་གཅེས་བསྡུས་》དེབ་གསུམ་པའི་ཤོག་གྲངས་49ལ་
གསལ་)ཅེས་གསུངས་ཡོད་པ་རེད། མ་ཁེ་སི་རིང་ལུགས་དང་མའོ་ཙེ་ཏུང་གི་
དགོངས་པ། ཏེང་ཞའོ་ཧྲིང་གི་རིགས་པའི་གཞུང་ལུགས་ནི་རྩོད་སྒྲུབ་ཀྱི་དངོས་
གཙོ་སྨྲ་བ་དང་ལོ་རྒྱུས་ཀྱི་དངོས་གཙོ་སྨྲ་བ་གཞིར་བཞག་པ་ཡིན་ལ། རྨང་
གཞིའི་དེའི་ཐོག་ནས་རྩོམ་རིག་གི་ལག་ལེན་གྱི་ཉམས་མྱོང་ཕྱོགས་བསྡོམས་བྱས་
ཏེ། རྩོམ་རིག་སྒྱུ་རྩལ་གྱི་ཆོས་ཉིད་གསལ་བཤད་མཛད་ཡོད། མ་ཁེ་སི་རིང་
ལུགས་ཀྱི་རྩོམ་རིག་སྒྱུ་རྩལ་གྱི་རྩ་བའི་རིག་པ་སྤྱིར་ཁག་གསུམ་དུ་དབྱེ་ཆོག་པ་སྟེ།
གཅིག རྩོམ་རིག་དང་སྤྱི་ཚོགས་ཀྱི་འཚོ་བའི་འབྲེལ་བ། དེའི་ནང་དུ་
རྩོམ་རིག་དང་ཆབ་སྲིད། དཔལ་འབྱོར་དང་སྤྱི་ཚོགས་ཀྱི་འདུ་ཤེས་འཛིན་
སྟངས་གཞན་གྱི་འབྲེལ་བ་དང་། དེ་མིན་སྤྱི་ཚོགས་ཀྱི་འཕེལ་རྒྱས་དང་རྩོམ་



རྩོམ་རིག་རྣམ་བཤད།
རིག་སྒྱུ་རྩལ་འཕེལ་རྒྱས་ཀྱི་འབྲེལ་བ་དང༌། རྩོམ་རིག་སྒྱུ་རྩལ་ཉིད་ཀྱི་ རྒྱུད་
འཛིན་དང་འཕེལ་རྒྱས། མི་རིགས་ཁག་གི་རྩོམ་རིག་སྒྱུ་རྩལ་བར་གྱི་ཕན་ཚུན་
ཤུགས་རྐྱེན་སོགས་ཀྱི་གནད་དོན་ཡིན་པ་དང༌། དེའི་གཙོ་བོའི་གནད་དོན་ནི་
རྩོམ་རིག་སྒྱུ་རྩལ་གསར་རྩོམ་བྱེད་པའི་ཆོས་ཉིད་ལ་ཞིབ་འཇུག་དང་ གསལ་
བཤད་བྱེད་པའི་སྐོར་ལ་ཡིན།
གཉིས། རྩོམ་རིག་སྒྱུ་རྩལ་གསར་རྩོམ་བྱེད་པའི་ཆོས་ཉིད་ཀྱི་གནད་དོན་
སྐོར་ཡིན་སྟེ། དཔེར་ན། རྩོམ་རིག་སྒྱུ་རྩལ་གྱི་གཟུགས་བརྙན་དང་། དཔེ་
མཚོན་གྱི་རང་བཞིན་དང་། གསར་རྩོམ་གྱི་བྱ་ཐབས་དང་། དེ་མིན་རྩོམ་རིག་
སྒྱུ་རྩལ་གྱི་བརྗོད་གཞིའི་གྲུབ་ཆ་དང་ཕན་ཚུན་གྱི་འབྲེལ་བའི་སྐོར་བཅས་རེད། །
གསུམ། རྩོམ་རིག་གི་སྐྱོན་ཡོན་བརྗོད་པའི་སྤྱིའི་ཆོས་ཉིད་སྐོར་བཅས་
ཡིན། གནད་དོན་གསུམ་པོ་དེ་དག་ནི་ཕན་ཚུན་འབྲེལ་བ་དམ་ཟབ་ཡོད་ལ་
ཡང་མི་འདྲ་བའི་ཕྱོགས་ཀྱང་ཡོད་པ་ཞིག་ཡིན་ནོ། །
འཛམ་ གླིང༌ སྤྱིའི་ རྩོམ་ རིག་ རིགས་ པའི་ གཞུང་ ལུགས་ ཀྱི་ ལྟ་ ཚུལ་ ལ་
གཞིགས་ན་རྩོམ་རིག་རིགས་པའི་གཞུང་ལུགས་ཀྱི་དཔྱད་བརྗོད་བྱ་ཡུལ་ཁག་
བཞི་རུ་དབྱེ་ཡོད། དེ་ནི་ཨ་རིའི་དེང་རབས་ཀྱི་རྩོམ་རིག་སྒྱུ་རྩལ་སྨྲ་བའི་དབང་
པོ་ཨ་ཕོ་ལའ་མུ་སིས་《མེ་ལོང་དང་སྒྲོན་མེ་》ཞེས་པའི་ནང་དུ་“ རྩོམ་རིག་གི་ཆོས་
བཞི་”ཞེས་པའི་གྲགས་གཏམ་ཞིག་བཏོན་ཡོད། ཁོང་གིས་གསུངས་དོན་“ སྒྱུ་
རྩལ་གྱི་བརྩམས་ཆོས་གང་ཡང་རུང་རེ་རེ་རྩ་གནད་བཞི་དང་འབྲེལ་ཡོད་ལ།
ཚགས་ཞིབ་པའི་གཞུང་ལུགས་ཕལ་ཆེ་བ་གྲུབ་ཆ་བཞི་པོ་འདི་དག་ལ་དབྱེ་བ་ཕྱེ་
ནས་མི་རྣམས་ལ་གོ་བརྡ་གསལ་ པོ་ སྤྲོད་ཀྱི་ཡོད་པ་སྟེ། གྲུབ་ཆ་ དང་པོ་ནི་
བརྩམས་ཆོས་སྟེ་སྒྱུ་རྩལ་གྱི་བརྩམས་ཆོས་རང་ཉིད་ཡིན། བརྩམས་ཆོས་ནི་མིས་
མཛད་པ་ཞིག་ཡིན་ཕྱིར། གྲུབ་ཆ་གཉིས་པ་ནི་རང་བཞིན་དུ་རྩོམ་མཁན་ཏེ་སྒྱུ་
རྩལ་པ་རང་ཉིད་ཡིན། གསུམ་པ་ནི་སྤྱིའི་འདོད་ཚུལ་ལྟར་ན་བརྩམས་ཆོས་ནི་
དངོས་ཤུགས་གང་རུང་གིས་དངོས་ཡོད་ཀྱི་བྱ་དངོས་བརྗོད་བྱ་བྱས་ཏེ་ཡུལ་གྱི་



ལེའུ་དང་པོ། རྩོམ་རིག་གི་ངོ་བོའི་སྐོར།
རྣམ་པའམ་དེར་འབྲེལ་གྱི་དངོས་པོ་རྣམས་མཚོན་པ་དང་ཚུར་སྣང་བྱས་པ་ཞིག་
ཡིན། དེས་ན་གྲུབ་ཆ་གསུམ་པ་ནི་མི་སྣ་དང༌། བྱེད་སྟངས། བསམ་བློ། ཡིད་
འགྱུར། དངོས་པོ་དང་དོན་གནད། ཡང་ན་ཚོར་ཤེས་ལས་དགར་བའི་རང་
བཞིན་གྱིས་གྲུབ་པ་ཞིག་སྟེ། རྒྱུན་གཏན་“རང་བྱུང་” ཞེས་པའི་ཐ་སྙད་སྦྱར་
ཡོད་ནའང་ང་ཚོས་དེ་ལས་ཁྱབ་ཆེ་བ་“འཇིག་རྟེན་”ཞེས་སྦྱོར་རྒྱུ་ཡིན། མཐར་
གྲུབ་ཆ་བཞི་པ་སྟེ་མྱོང་བ་བྱེད་མཁན་ཉིད་ཡིན། དེ་ནི་དེ་ལ་ཉན་མཁན་ནམ་
ཀློག་མཁན་ཡིན་ཏེ་བརྩམས་ཆོས་ཉིད་ཁོ་ཚོའི་དོན་དུ་བརྩམས་ལ། མིན་ཡང་ཁོ་
ཚོའི་ཡིད་ཕྱོགས་པར་ངེས” ཞེས་གསུངས་ཡོད་པ་རེད། བོད་རིགས་ཀྱི་རྩོམ་
རིག་ལོ་རྒྱུས་ཐོག་ཏུ་《བྱང་ཆུབ་ལམ་རིམ་ཆེན་མོ་》སོགས་བོད་ཀྱི་གཞུང་ཚད་
ལྡན་དག་ཏུ་སྔ་མོ་ནས་རྩོམ་པ་པོའི་ཆེ་བ་དང་། བརྩོམས་པའི་བསྟན་བཅོས་ཀྱི་
ཆེ་བ། དེ་ལ་འཆད་ཉན་ཇི་ལྟར་བྱ་བའི་རྣམ་པ་གསུམ་དུ་གསུངས་ཡོད་པའང་
རྩོམ་པ་པོ་དང༌། བརྩམས་ཆོས། དེ་འཆད་ཉན་བྱེད་མཁན་གྱི་གྲུབ་ཆ་བཅས་
གསལ་པོར་གསུངས་ཡོད་པ་རེད། གོང་གསལ་རྩོམ་རིག་གི་ཆོས་བཞི་པོ་སྟེ།
བརྩམས་ཆོས་དང་རྩོམ་པ་པོ། འཇིག་རྟེན། ཀློག་པ་པོ་བཅས་ཀྱི་འབྲེལ་བའི་
སྐོར་ཅུང་ཟད་འགྲེལ་ན་“འཇིག་རྟེན་” ནི་སྤྱི་ཚོགས་ཀྱི་འཚོ་བར་བསྟན་ཞིང་།
སྤྱི་ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་འབྱུང་ཁུངས་ཤིག་ཡིན། འོན་ཀྱང་
སྤྱི་ཚོགས་ཀྱི་འཚོ་བ་དངོས་ནི་བརྩམས་ཆོས་མིན་ལ་སྤྱི་ཚོགས་ཀྱི་འཚོ་བ་ཇི་
བཞིན་དུ་རྗོད་བྱེད་ལ་དྲངས་པ་དེའང་བརྩམས་ཆོས་མིན། སྤྱི་ཚོགས་ཀྱི་འཚོ་
བའི་རྒྱུ་ཆ་དེ་དག་རྩོམ་པ་པོའི་བློ་གྲོས་དང་སྒྱུ་རྩལ་ གྱི་གསར་གཏོད་བྱས་པ་
བརྒྱུད་ནས་བརྩམས་ཆོས་ངོ་མ་ཞིག་ཆགས་ཀྱི་ཡོད།
དེས་ན་བྱེད་སྒོ་ཀུན་ གྱི་ ཐོག་མ་ནི་རྩོམ་པ་པོའི་གསར་རྩོམ་ ཉིད་ ཡིན།
རང་རེའི་བོད་ལ་མཚོན་ནའང་ཚད་ལྡན་མཁས་པ་དག་གིས་སྔ་མོ་ནས་བསྟན་
བཅོས་གང་འཆད་ཀྱང་ཐོག་མར་རྩོམ་པ་པོའི་ཆེ་བ་དང་བརྩམས་པའི་བསྟན་
བཅོས་ཀྱི་ཆེ་བ་སོགས་ལ་དམིགས་པ་དང་། རྩོམ་པ་པོ་དེ་ཚད་མར་མི་འགྱུར་ན་



རྩོམ་རིག་རྣམ་བཤད།
བརྩམས་པའི་བསྟན་བཅོས་ལའང་བདེན་པ་ཡང་དག་ཏུ་མི་མཐོང་བའི་སྲོལ་
རྒྱུན་གྱི་ལྟ་བ་ཞིག་བསྟན་བཅོས་སྤྱི་ལ་ཁྱབ་ཡོད་པ་རེད། མཁས་དབང་དགེ་
འདུན་ཆོས་འཕེལ་གྱིས་“རྩོམ་པའི་ཡོན་ཏན་དངོས་ནི། རང་གི་སྔ་མའི་བག་
ཆགས་དང་རྩོམ་པ་པོའི་གཤིས་ལུགས་ལ་རགས་ལས་པ་ཡིན” ཞེས་རྩོམ་པ་པོ་
དང་བརྩམས་ཆོས་གཉིས་ཀྱི་འབྲེལ་བའི་སྐོར་གསུངས་ཡོད། “བརྩམས་ཆོས་”
ནི་ཅུང་ཟད་རྙོག་དྲ་ཆེ་བའི་མ་ལག་ཅིག་ཡིན་ཞིང་། དེ་ལས་རྩོམ་ལུས་དང་སྐད་
ཆ། སྒྲིག་གཞི། གཤིས་ཉམས་སོགས་ནི་བརྩམས་ཆོས་གྲུབ་ཚུལ་གྱི་ནང་དོན་
གལ་ཆེ་དག་ཡིན་ལ། བརྩམས་ཆོས་རྣམ་པའི་ཕྱོགས་ཀྱི་གནད་དོན་རྣམས་རྩོམ་
རིག་ཞིབ་འཇུག་སྐབས་ཀྱི་གནད་དམ་པར་བཞག་ཡོད་པ་རེད། “ཀློག་པ་པོ་”
ནི་བརྩམས་ཆོས་རོལ་མྱོང་བྱེད་མཁན་དེ་ཡིན་པ་དང་གལ་སྲིད་ལྟ་ཀློག་བྱེད་
མཁན་མེད་ ཚེ་ དེ་ ནི་ ཕན་ པ་ མེད་ པའི་ ཤོག་ རྡུལ་ དང༌ འདྲ་ བ་ ཞིག་ ཡིན།
བརྩམས་ཆོས་ནི་ལྟ་ཀློག་བྱེད་མཁན་གྱི་ཆེད་དུ་བྲིས་པ་དང༌། བརྩམས་ཆོས་ཀྱི་
དགོངས་དོན་དང་རིན་ཐང་བྱེད་ནུས་སོགས་མཐར་གཏུགས་ན་ལྟ་ཀློག་བྱེད་
མཁན་བརྒྱུད་ནས་མངོན་དགོས་པ་རེད། དེས་ན་ཀློག་མཁན་ནི་བརྩམས་ཆོས་
ཞིབ་འཇུག་གི་ལྟེ་བར་འཛིན་ཅིང་། ཀློག་མཁན་གྱིས་ཀྱང་རང་ཉིད་ཀྱི་ཤེས་
བྱའི་རྨང་གཞི་དང་སྒྱུ་རྩལ་གྱི་བློ་སྦྱོང་མི་འདྲ་བར་བརྟེན་ནས་འགྲེལ་ཚུལ་ཡང་
མི་འདྲ་བ་བྱུང་སྲིད་པས་དེ་ནི་རང་དབང་ཆེ་ཞིང་གསར་གཏོད་ལྡན་པའི་བྱ་བ་
ཞིག་ཡིན། །
དེ་ལྟར་འཇིག་རྟེན་ཏེ་སྤྱི་ཚོགས་ཀྱི་འཚོ་བ་མེད་ན་རྩོམ་རིག་གི་བརྩམས་
ཆོས་བྲི་བའི་རྒྱུ་མེད་ལ། རྩོམ་པ་པོ་མེད་ན་བརྩམས་ཆོས་ཟེར་བ་ཡང་མེད་པས་
བརྩམས་ཆོས་དཔྱད་མྱོང་ཟེར་བ་གང་ན་ཡོད། ཡང་དེ་བཞིན་དུ་བརྩམས་ཆོས་
མེད་ན་རྩོམ་པ་པོ་ཟེར་བའི་མིང་ཙམ་ཡང་སྒྲོག་དཀའ་ལ། བརྩམས་ཆོས་ཀྱི་
དཔྱད་མྱོང་མེད་ན་རྩོམ་པ་པོའི་གསར་རྩོམ་གྱི་ལས་ཀ་ཡང་དོན་མེད་དུ་འགྱུར་
ངེས་ཡིན་པས་རྩོམ་རིག་གི་ཆོས་བཞི་པོ་དེ་དག་ནི་ཕན་ཚུན་འབྲེལ་བ་དམ་ཞིང་



ལེའུ་དང་པོ། རྩོམ་རིག་གི་ངོ་བོའི་སྐོར།
ནུས་པ་ཐོན་རེས་བྱེད་པའི་མ་ལག་གཅིག་ཏུ་གྱུར་ཡོད་པ་རེད། དེ་མིན་མིའི་
རིགས་ཀྱི་རྩོམ་རིག་ནི་འཕེལ་རྒྱས་ཀྱི་བརྒྱུད་རིམ་ལྡན་པ་ཞིག་ཡིན་ལ། དུས་
རབས་སོ་སོར་ཡང་རྣམ་པ་མི་འདྲ་བ་རེ་ཡོད་པས། རྩོམ་རིག་གི་རྒྱུན་འཛིན་
དང་འཕེལ་རྒྱས་སོགས་ཀྱི་ཆོས་ཉིད་ལ་ཞིབ་འཇུག་ཡང་བྱེད་དགོས། དེ་ལྟར་
རྩོམ་རིག་རྣམ་བཤད་རིག་པས་ཞིབ་འཇུག་བྱེད་པའི་ཡན་ལག་སྟེ། 1. རྩོམ་
རིག་གི་ངོ་བོ། 2.རྩོམ་རིག་གསར་རྩོམ་བྱེད་པའི་བརྒྱུད་རིམ། 3. རྩོམ་རིག་གི་
བརྩམས་ཆོས། 4. རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར། 5.
རྩོམ་རིག་གི་འཕེལ་རྒྱས་དང་རྒྱུད་འཛིན་གསར་གཏོད་སྐོར་ལ་དཔྱད་ཞིབ་བྱ་རྒྱུ་
དེ་རྩ་བའི་ལས་འགན་དུ་གྲུབ་ཡོད་པ་རེད།
གཉིས་པ། རྩོམ་རིག་གི་ངོ་བོའི་སྐོར།
《རྩོམ་རིག་རྣམ་བཤད་》ནི་ རྩོམ་རིག་ཆེད་ལས་ཀྱི་རིགས་ པའི་ གཞུང་
ལུགས་ཀྱི་རྨང་གཞིའི་ཤེས་བྱ་ཞིག་ཡིན་པ་དང་དེའི་ཞིབ་འཇུག་བྱེད་པའི་གནད་
དོན་ནི་རྩོམ་རིག་གི་རྩ་བའི་རིག་པ་དང༌། རྩོམ་རིག་སྒྱུ་རྩལ་གྱི་ཆོས་ཉིད་ལ་ཞིབ་
འཇུག་བྱེད་རྒྱུ་དེ་ཡིན། རྩོམ་རིག་སྒྱུ་རྩལ་གྱི་རིག་པ་ཞེས་པ་ནི་རྩོམ་རིག་ལ་ཞིབ་
འཇུག་བྱེད་པའི་ཚན་རིག་ཅིག་ཡིན་ཞིང་དེ་ལ་རྩོམ་རིག་གྱི་རིག་པའི་གཞུང་
ལུགས་དང་། རྩོམ་རིག་གི་ལོ་རྒྱུས། རྩོམ་རིག་གི་སྐྱོན་ཡོན་བརྗོད་པ་བཅས་
ཕྱོགས་གསུམ་འདུས་ཡོད་པ་རེད། །
རྩོམ་རིག་སྒྱུ་རྩལ་རིག་པའི་ཕྱོགས་གསུམ་པོ་དེ་ནི་ཕན་ཚུན་འབྲེལ་བ་ཡོད་
པ་དང་ཕན་ཚུན་ཚོད་འཛིན་བྱེད་པ་ཞིག་རེད། རྩོམ་རིག་གི་ལོ་རྒྱུས་ལ་ཞིབ་
འཇུག་བྱེད་དགོས་ན་རྩོམ་རིག་རིགས་པའི་གཞུང་ལུགས་ཀྱིས་སློབ་སྟོན་བྱེད་
དགོས་པ་མ་ཟད། རྩོམ་རིག་གི་སྐྱོན་ཡོན་བརྗོད་པའི་འབྲས་བུས་གཞི་འཛིན་ས་
བྱས་ན་གཞི་ནས་ཡང་དག་པའི་སྒོ་ནས་རྩོམ་རིག་འཕེལ་རྒྱས་འགྲོ་བའི་བརྒྱུད་



རྩོམ་རིག་རྣམ་བཤད།
རིམ་ཤེས་རྟོགས་བྱེད་ཐུབ་ཀྱི་རེད། རྩོམ་རིག་གི་རིགས་པའི་གཞུང་ལུགས་ནི་
རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་ཉམས་མྱོང་ཕྱོགས་བསྡོམས་བྱས་ནས་
བྱུང་བ་ཞིག་ཡིན་ པ་ དང༌། རྩོམ་ རིག་ གི་ རིགས་ པའི་གཞུང་ལུགས་ལ་ཞིབ་
འཇུག་བྱེད་རྒྱུ་དེའང་རྩོམ་རིག་ལོ་རྒྱུས་ཀྱི་དཔྱད་གཞིའི་ཡིག་ཆ་དང་། ཞིབ་
ཕྲའི་བརྩམས་ཆོས་ལ་དབྱེ་ཞིབ་བྱེད་རྒྱུ་དང་ཁ་བྲལ་ཐབས་མེད་པ་ཞིག་ཡིན་ཞིང་
གལ་ཏེ་སྔར་ཡོད་ཀྱི་རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་ཉམས་མྱོང་ཕྱོགས་
བསྡོམས་མ་བྱས་ཚེ་རྩོམ་རིག་གི་རིགས་པའི་གཞུང་ལུགས་དེ་ཡང་ཐོན་མི་སྲིད་པ་
ཞིག་ཡིན། རྩོམ་རིག་གི་སྐྱོན་ཡོན་བརྗོད་རྒྱུ་ནི་རྩོམ་རིག་གི་རིགས་པའི་གཞུང་
ལུགས་ཀྱི་བརྩམས་ཆོས་ལ་དབྱེ་ཞིབ་དང༌། གསར་རྩོམ་གྱི་ཉམས་མྱོང་ཕྱོགས་
བསྡོམས་བྱས་ནས་གསར་རྩོམ་འཕེལ་རྒྱས་ཡོང་བར་སྐུལ་འདེད་གཏོང་རྒྱུ་དེ་
རེད།
རྩོམ་རིག་གི་ལོ་རྒྱུས་ནི་རྩོམ་རིག་ལོ་རྒྱུས་ཀྱི་ལག་ལེན་དངོས་ཀྱི་ཉམས་མྱོང་
ལས་འདོན་ སྤྲོད་བྱས་པའི་དཔྱད་གཞིའི་ཡིག་ཆ་ རྣམས་ ཕྱོགས་ སྡུད་བྱས་ཏེ།
རྩོམ་རིག་གི་འཕེལ་རྒྱས་དང་དེའི་ལྡོག་མེད་ཀྱི་ཆོས་ཉིད་ལ་ཞིབ་འཇུག་བྱེད་རྒྱུ་
དེ་ཡིན་ལ་རྩོམ་རིག་གི་ལོ་ རྒྱུས་ནི་རྩོམ་པ་པོའི་བརྩམས་ཆོས་ གཙོ་གནད་དུ་
བཟུང་བ་ཞིག་ཡིན་པ་མ་ཟད། རྩོམ་པ་པོ་དང་བརྩམས་ཆོས་དེ་རྩོམ་རིག་གི་ལོ་
རྒྱུས་འཕེལ་རྒྱས་འགྲོ་བའི་བརྒྱུད་རིམ་ནང་གི་གནས་བབ་དང་ནུས་པར་ཞིབ་
འཇུག་བྱས་ཏེ། རྩོམ་པ་པོ་དང་བརྩམས་ཆོས་དེ་དག་ལ་ལོ་ རྒྱུས་ཀྱི་གདེང་
འཇོག་ངེས་ཅན་ཞིག་བྱེད་ཀྱི་ཡོད་པ་རེད།
རྩོམ་རིག་གི་རིགས་པའི་གཞུང་ལུགས་ནི་རྩོམ་རིག་གི་ལོ་རྒྱུས་ནས་འདོན་
སྤྲོད་བྱས་པའི་སྒྱུ་རྩལ་གྱི་ཉམས་མྱོང་དེ་གཞི་འཛིན་ས་བྱས་ཏེ། རྩོམ་རིག་དང་
སྤྱི་ཚོགས་ཀྱི་འཚོ་ བའི་ འབྲེལ་བའི་ནང་དུ་བྱུང་བའི་སྒྱུ་ རྩལ་ གྱི་ཆོས་ཉིད་སྣ་
ཚོགས་ལ་ཞིབ་འཇུག་བྱེད་རྒྱུ་དེ་ཡིན། འཛམ་གླིང་ཐོག་གི་མི་རིགས་གང་དང༌
གང་ཞིག་ཡིན་ནའང་དེའི་ཐོག་མའི་རྩོམ་རིག་སྒྱུ་རྩལ་ནང་གི་བརྩམས་ཆོས་ནི་



ལེའུ་དང་པོ། རྩོམ་རིག་གི་ངོ་བོའི་སྐོར།
སྙན་ངག་ཡིན་ལ། ཐོག་མའི་རྩོམ་རིག་གི་རིགས་པའི་གཞུང་ལུགས་ཡང་སྙན་
ངག་སྐོར་གྱི་གཞུང་ལུགས་དེ་ཡིན། དེང་རབས་ཚན་རིག་གིས་ རྩོམ་རིག་གི་
རིགས་པའི་ གཞུང་ལུགས་དེ་ནི་ གནའ་ རབས་ ཀྱི་ སྙན་ངག་གི་གཞུང་ལུགས་
འཕེལ་རྒྱས་དང་ཕུན་སུམ་ཇེ་ཚོགས་སུ་བཏང་ནས་བྱུང་བ་ཞིག་ཡིན། རིགས་
པའི་གཞུང་ལུགས་གང་ཞིག་ཡིན་ཡང་མེད་པ་ནས་ཡོད་པ་དང་། གཏིང་མི་
ཟབ་པ་ནས་ཟབ་པ། ཆ་མི་ཚང་བ་ནས་ཆ་ཚང་བ་སོགས་སུ་འཕེལ་རྒྱས་འགྲོ་བ་
ཞིག་ཡིན་ལ། དེ་དག་ཐམས་ཅད་མི་རྣམས་ཀྱི་དངོས་པོའི་འཚོ་བ་དང་བསམ་
བློའི་འཚོ་བ་བཅས་དང་འབྲེལ་བ་དམ་པོ་ཡོད་པ་མ་ཟད། ལག་ལེན་གྱི་ཁྲོད་
ནས་དར་རྒྱས་གོང་འཕེལ་བྱུང་བ་ཞིག་རེད། སྙན་ངག་གི་རིགས་པའི་གཞུང་
ལུགས་དེ་ཡང་དེ་དང་འདྲ་བར་དང་ཐོག་ངལ་རྩོལ་ལས་ སྒྲ་གདངས་བྱུང་བ་
དང་། སྒྲ་གདངས་ཀྱི་འགྲོས་དེ་ནི་དབྱངས་ཡིན་ལ། སྐད་ཆ་བྱུང་བའི་རྗེས་སུ་
དབྱངས་དེ་ལ་ཚིག་སྦྱར་བས་གླུ་དང་སྙན་ངག་བྱུང་ཞིང་ཡི་གེ་བྱུང་རྗེས་ཡིག་
ཐོག་གི་སྙན་ངག་བྱུང་བ་དང་། རིམ་གྱིས་གླུ་པ་དང་སྙན་ངག་མཁས་པ་རྣམས་
བྱུང་བ་རེད། བོད་ལ་ཆ་མཚོན་ན། ཐོག་མར་བོད་རང་གི་ཁྱད་ཆོས་ལྡན་པའི་
གླུ་ཡོད་པ་དང་། གླུ་དེ་དག་ནི་བོད་རིགས་མང་ཚོགས་ཀྱི་ཐོན་སྐྱེད་ངལ་རྩོལ་གྱི་
ལག་ལེན་ཁྲོད་ནས་བྱུང་བ་མ་ཟད། ལོ་རྒྱུས་ཀྱི་དུས་སྐབས་སོ་སོར་འཕེལ་རྒྱས་
བྱུང་སྟེ། རྣ་བར་སྙན་ཞིང་ཡིད་དབང་འཕྲོག་པ་དང༌། ཉམས་དང་འགྱུར་བ་
དུ་མ་དང་ལྡན་པ། རྒྱན་སྣ་ཚོགས་པས་ཕྱུག་པའི་རྩོམ་རིག་གི་རྣམ་པ་ཞིག་ཏུ་
གྱུར་ཏེ་བོད་རིགས་མང་ཚོགས་ཀྱི་ནང་དུ་ས་ཁྱབ་རྡོ་ཁྱབ་ཏུ་འཕེལ་རྒྱས་ཕྱིན་
ཡོད་པ་རེད། འོན་ཏེ། བོད་རིགས་ཀྱི་རྩོམ་རིག་སྒྱུ་རྩལ་གྱི་ཉམས་མྱོང་ཕྱོགས་
བསྡོམས་དང་རང་རིགས་ཀྱི་ཁྱད་ཆོས་ལྡན་པའི་རྩོམ་རིག་གི་རིགས་པའི་གཞུང་
ལུགས་ཤིག་གྲུབ་མེད་པ་དང༌། ད་དུང་སྙན་ངག་གི་རིགས་པའི་གཞུང་ལུགས་
དེ་ཁོ་ན་ཙམ་ལས་སྤྱིར་ཁྱབ་ཆེ་བའི་རིགས་པའི་གཞུང་ཞིག་ཏུ་འཕེལ་རྒྱས་ཕྱིན་
མེད་པ་རེད། །



རྩོམ་རིག་རྣམ་བཤད།
རྩོམ་རིག་གི་སྐྱོན་ཡོན་བརྗོད་རྒྱུ་ནི། རྩོམ་རིག་རིགས་པའི་གཞུང་ལུགས་
ཀྱི་མཛུབ་ཁྲིད་འོག་ཏུ་རྩོམ་པ་པོའི་བརྩམས་ཆོས་དང༌། རྩོམ་རིག་གི་བསམ་
པའི་རླབས་རྒྱུན་སོགས་ལ་དཔྱད་གཏམ་དང་གདེང་འཇོག་བྱེད་རྒྱུ་དེ་ཡིན་ལ་
ཡང་རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་རྩོམ་རིག་གི་རིགས་པའི་གཞུང་ལུགས་
ལག་ལེན་དང་རྩ་དོན་བེད་སྤྱོད་བྱས་པ་ཞིག་ཡིན་པ་མ་ཟད། དེ་དང་ཆབས་
ཅིག་རྩོམ་རིག་གི་རིགས་པའི་གཞུང་ལུགས་ཀྱི་ནང་དོན་ཁ་སྣོན་དང་ཕུན་སུམ་
ཚོགས་སུ་བཏང་སྟེ། རྩོམ་རིག་གི་རིགས་པའི་གཞུང་ལུགས་འཕེལ་རྒྱས་འགྲོ་
རྒྱུར་སྐུལ་འདེད་ཀྱི་ནུས་པ་ཐོན་གྱི་ཡོད་པ་རེད། །
གསུམ་པ། རྩོམ་རིག་གི་འབྱུང་རྩའི་སྐོར།
རྩོམ་རིག་གི་ལོ་རྒྱུས་ཐོག་ཏུ་རྩོམ་རིག་དེ་ཇི་ལྟར་བྱུང་བ་དང་། ཇི་ལྟར་
འཕེལ་རྒྱས་སོང་བ་སོགས་ནི་ཆོས་ཉིད་ཀྱི་རང་བཞིན་ལྡན་པའི་ལས་འགུལ་ཞིག་
ཡིན་པ་མ་ཟད། ལོ་རྒྱུས་ངེས་གཏན་ཞིག་གི་ཁོངས་སུ་གཏོགས་པ་ཞིག་ཡིན།
རྩོམ་རིག་གི་ལོ་རྒྱུས་ཐོག་ཏུ་རྩོམ་རིག་གི་འབྱུང་རྩའི་སྐོར་ལ་ལྟ་ཚུལ་མི་འདྲ་བ་སྣ་
ཚོགས་ཤིག་མཆིས་པ་དེར་འགྲེལ་ཚུལ་ཡང་མི་འདྲ་བ་མང་པོ་ཞིག་བྱུང་ཡོད།
དེར་བརྟེན་འདིར་ལྟ་ཚུལ་མི་འདྲ་བ་དེ་དག་ཕན་ཚུན་བསྡུར་ཞིབ་ཅིག་བྱས་ཏེ་
ཞིབ་འཇུག་བྱས་ཚེ་རྩོམ་རིག་གི་འབྱུང་རྩ་གསལ་འདོན་བྱ་རྒྱུར་རོགས་རམ་ཀྱི་
ནུས་པ་མི་ཆུང་བ་ཞིག་ཐོན་ཐུབ། །
རྩོམ་རིག་གི་འབྱུང་རྩའི་གནད་དོན་དེ་ནི་མིའི་རིགས་ཀྱི་ཆེས་ཐོག་མའི་
རྩོམ་རིག་གི་ལས་འགུལ་དང་ཆེས་ཐོག་མའི་དཔལ་འབྱོར་དང་འབྲེལ་བ་ཡོད་
པའི་གནད་དོན་ཞིག་ཡིན། མི་རྣམས་ཀྱིས་དུས་ཚོད་རིང་པོའི་ནང་དུ་རྩོམ་རིག་
གི་ཐོག་མའི་འབྱུང་རྩའི་སྐོར་ཞིབ་དཔྱད་སྣ་ཚོགས་བྱས་ཡོད་པ་མ་ཟད། ལྟ་
ཚུལ་མི་འདྲ་བའི་རིགས་པའི་གཞུང་ལུགས་ཀྱང་སྣ་ཚོགས་ཤིག་གྲུབ་ཡོད། དེ་



ལེའུ་དང་པོ། རྩོམ་རིག་གི་ངོ་བོའི་སྐོར།
དག་གི་ནང་ནས་གཙོ་བོའི་ལྟ་ཚུལ་མི་འདྲ་བ་འགའ་ཞིག་ཡོད་པ་སྟེ།
གཅིག་ལད་ཟློས་བྱས་པ་ལས་རྩོམ་རིག་བྱུང་བ་ཡིན་ཟེར། ལད་ཟློས་བྱས་
པ་ལས་རྩོམ་རིག་བྱུང་བ་ཡིན་ཞེས་པའི་ལྟ་ཚུལ་དེ་ནི་ལོ་རྒྱུས་ཐོག་ཏུ་རྟག་པར་
མཐོང་རྒྱུ་ཡོད་པའི་རྩོམ་རིག་གི་སྣང་ཚུལ་ཞིག་ཡིན། ནུབ་ཕྱོགས་ཀྱི་རྩོམ་རིག་
ལོ་རྒྱུས་ ཐོག་ ཏུ་ ལྟ་ཚུལ་དེས་ཆེས་གལ་ཆེ་བའི་གནས་ བབ་ ཅིག་ བཟུང་ཡོད།
གནའ་བོའི་ཞི་ལའི་མཚན་ཉིད་རིག་པ་མཁས་ཅན་ད་མོ་ཁེ་ལི་ཐི་སིས་ལྟ་ཚུལ་དེ་
གསལ་པོར་བཏོན་ཡོད། ཁོང་གིས་གསུངས་དོན་“ཆེས་གལ་ཆེ་བའི་ལས་ཀ་
འགའ་ཞིག་ང་ཚོས་དུད་འགྲོར་ལད་ཟློས་བྱས་པ་མ་ཟད། དུད་འགྲོའི་སློབ་ཕྲུག་
བྱེད་དགོས་ངེས་ཡིན། མི་རྣམས་ཀྱིས་འབུ་སྡོམ་ལས་རས་འཐགས་དང་གོས་
ཚེམས་སྟངས་ཤེས་པ་དང་། བྱ་ཁུག་རྟ་ནས་ཁང་པ་བཟོ་སྟངས་ཤེས་པ། ངང་
པ་དང་བྱ་རི་སྐྱེགས་ སོགས་ གཞས་ གཏོང་མཁན་ནས་ང་ཚོས་ གཞས་གཏོང་
སྟངས་ཤེས་པ་རེད་” ཅེས་དང་“ མིའི་སྐད་བརྡ་ནི་རང་བྱུང་ཁམས་ཀྱི་འགྱུར་
ཁུག་ལ་ལད་ཟློས་བྱས་པ་ཡིན། སྒྲ་དབྱངས་ནི་རླུང་གི་ལད་ཟློས་ཡིན་”ཞེས་
གསུངས། དེའི་རྗེས་སུ་ཡ་ལི་ཧྲི་ཏོ་ཐ་ཡིས་མཛད་པའི་《སྙན་ངག་རིག་པ་》ཞེས་
པའི་ནང་དུ་མུ་མཐུད་རིག་པས་ཁུངས་སྐྱེལ་བྱས་ཡོད་པ་སྟེ་“ལད་ཟློས་ཀྱི་ནུས་པ་
ནི་མི་རྣམས་ཀྱི་ལྷན་སྐྱེས་ཀྱི་ཤེས་པ་ལས་བྱུང་བ་དང༌། མིས་ཐོག་མར་སློབ་སྦྱོང་
བྱེད་པ་དེའང་ལད་ཟློས་ཀྱི་གོ་རིམ་ཞིག་ཡིན། ལད་ཟློས་དེ་མིའི་ལྷན་སྐྱེས་ཀྱི་
ཤེས་པ་ཞིག་ཡིན་པའི་ཆ་ནས་བཤད་ན་ཆུང་བའི་དུས་ནས་མངོན་པར་མཚོན་
བཞིན་ཡོད་”ཅེས་དང་“སྤྱིར་བཏང་ནས་བཤད་ན། སྙན་ངག་གི་འབྱུང་རྩ་ནི་
རྒྱུ་རྐྱེན་གཉིས་ལས་གྲུབ་ཡོད་པ་དང༌། དེ་དག་ནི་མི་རྣམས་ཀྱི་རང་བཞིན་ལས་
བྱུང་བ་ཡིན” རྒྱུ་རྐྱེན་དེ་གཉིས་ནི་ “ གཅིག་ནི་ལད་ཟློས་དང༌། གཉིས་ནི་སྒྲ་
གདངས་ཀྱི་ཚོར་བ་དང་དལ་ལྷོད་ཀྱི་ཚོར་བ་དེ་ཡིན་”དེ་དག་ནི་མིའི་རང་བཞིན་
ལས་བྱུང་བ་ཞིག་ཡིན། མི་འདྲ་བའི་ ས་ནི་དབྱིབས་བཟོའི་སྒྱུ་རྩལ་ནི་“ ཚོས་
མདོག་དང་བཟོ་ལྟར་ལད་ཟློས་བྱས་པ་དང་” རོལ་མོ་ནི་“སྐད་གདངས་ལ་ལད་



རྩོམ་རིག་རྣམ་བཤད།
ཟློས་བྱས་པ་” སྙན་ངག་ནི་“ སྐད་ཆ་དང་སྒྲ་གདངས། དལ་ལྷོད་ལ་ལད་ཟློས་
བྱས་པ་ཞིག་ཡིན་”ཞེས་གསུངས་པ་དེ་དག་ནས་རྩོམ་རིག་གི་འབྱུང་རྩ་ནི་ལད་
ཟློས་བྱས་པ་ལས་བྱུང་བ་ཞིག་ཡིན་ཞེས་པའི་ལྟ་ཚུལ་དེ་གྲུབ་ཡོད་པ་རེད། རང་
བྱུང་ཁམས་ལ་ལད་ཟློས་བྱས་ནས་བྱུང་བ་ཞིག་ཡིན་ཞེས་པ་དེར་རྒྱུ་མཚན་ངེས་
ཅན་ཞིག་ལྡན་ཡོད། གནའ་རབས་ཀྱི་རྩོམ་རིག་དེ་དག་ལ་ལད་ཟློས་ཀྱི་རང་
བཞིན་ཡོད་པ་མ་ཟད། འཕེལ་རྒྱས་ཆེ་ཆེར་ཕྱིན་ཡོད་པའི་དེ་རིང་ཡང་སྒྱུ་རྩལ་
འགའ་རེ་ལ་ལད་ཟློས་ཀྱི་རང་བཞིན་ཡོད་པ་ཞིག་ཡིན། ཡིན་ནའང་ཡ་ལི་ཧྲི་ཏོ་
ཐ་ཡིས་ལད་ཟློས་བྱེད་པ་ནི་ལྷན་སྐྱེས་ཀྱི་ཤེས་པ་ལས་བྱུང་བ་ཡིན་ཟེར་འགྲེལ་
བཤད་བྱས་པ་ལས་ལད་ཟློས་ནི་མི་རྣམས་ཀྱི་ཐོག་མའི་ལག་ལེན་དང་ཐོན་སྐྱེད་
ངལ་རྩོལ་ལས་བྱུང་བ་ཞིག་ཡིན་པའི་སྐོར་དང་འབྲེལ་བ་བྱས་མེད་པ་རེད། །
གཉིས། རྩེད་འཇོ་ལས་རྩོམ་རིག་བྱུང་བ་ཡིན་ཟེར་བ། །
རྩེད་མོ་ལས་རྩོམ་རིག་བྱུང་བ་ཡིན་ཟེར་བའི་ལྟ་བ་འདི་ཐོག་མར་དུས་
རབས་བཅོ་བརྒྱད་པའི་སྐབས་འཇར་མན་གྱི་མཁས་པ་ཁང་ད་ཞེས་པས་བཏོན་
གནང་བ་དང་ཁང་ད་ཡི་ལྟ་བ་ལྟར་ན། རྩོམ་རིག་སྒྱུ་རྩལ་ནི་ཡིད་སྤྲོས་ཀྱི་ནུས་པ་
ལས་བྱུང་བའི་རང་དབང་གི་བྱ་འགུལ་ཞིག་ཡིན། སྙན་ངག་ནི་“ ཡིད་སྤྲོས་ནུས་
པའི་རང་དབང་གི་རྩེད་མོ་ཡིན་” “ རོལ་མོ་ནི་ཚོར་ཤེས་ཀྱི་རྩེད་མོའི་སྒྱུ་རྩལ་
ཡིན་”སྒྱུ་རྩལ་དེ་རང་དབང་ལྡན་པ་ཞིག་ཡིན་པར་འདོད་ལ། དེའི་ཆ་ནས་སྒྱུ་
རྩལ་དང་རྩེད་མོ་གཉིས་ལ་མཚུངས་ཆོས་ངེས་ཅན་ཞིག་ཡོད་པར་བསམ། སྒྱུ་
རྩལ་ནི་རྩེད་མོ་ལས་བྱུང་ཞིང་སྒྱུ་རྩལ་དང་རྩེད་མོ་གཉིས་ཀས་མི་ལ་བདེ་བ་སྟེར་
ཐུབ་བོ། ཕྱིས་སུ་འཇར་མན་གྱི་ཞི་ལ་ཟེར་བ་དང་དབྱིན་ཇིའི་མཁས་པ་སི་པིང་
སེད་རྣམ་གཉིས་ཀྱིས་འཛིན་སྐྱོང་དང་རྒྱས་བཤད་འཕེལ་རྒྱས་སུ་བཏང་ནས་
བཞེད་རྒྱུན་ཞིག་ཆགས་པ་དང་། བཞེད་རྒྱུན་འདིའི་ལྟ་བ་གཙོ་བོ་ནི། སྒྱུ་རྩལ་
གྱི་ཐོག་མའི་འབྱུང་ཁུངས་དེ་ རྩེད་མོ་ ཡིན་ པར་ འདོད་ པ་དང༌། དེས་ནུབ་
ཕྱོགས་ཀྱི་རྩོམ་རིག་གི་ལོ་རྒྱུས་ཐོག་ཏུ་ཤུགས་རྐྱེན་གཏིང་ཟབ་ཅིག་བཞག་ཡོད་པ་



ལེའུ་དང་པོ། རྩོམ་རིག་གི་ངོ་བོའི་སྐོར།
རེད། ཞི་ལ་ཡིས་ལད་ཟློས་ཀྱི་གྲུབ་ཆ་ནི་མེད་ན་མི་འགྲིག་པའི་གྲུབ་ཆ་ངེས་ཅན་
ཞིག་ཡིན་རུང་རྩོམ་རིག་སྒྱུ་རྩལ་འབྱུང་བའི་ནུས་པ་དངོས་དེ་མ་ཡིན། ལད་
ཟློས་ཀྱི་རྒྱབ་ཕྱོགས་སུ་ད་དུང་ནུས་པ་སྔ་མ་ཞིག་ཡོད་པ་སྟེ། རྩེད་འཇོ་ཡིན།
དེར་བརྟེན་སྒྱུ་རྩལ་འབྱུང་བའི་ནུས་པ་གཙོ་བོ་དེ་རྩེད་འཇོ་ཡིན་ལ། རྩེད་འཇོ་
ལ་བརྟེན་ནས་རྩོམ་རིག་བྱུང་བ་ཞིག་ཡིན། མི་རྣམས་དུད་འགྲོའི་ཁོངས་ལས་ཁ་
བྲལ་རྗེས་མཛེས་རྒྱན་དང་རྩེད་འཇོ་ལ་དགའ་བ་ནི་རྩོམ་རིག་འབྱུང་བའི་གཞི་དེ་
ཡིན་ཞེས་བརྗོད་ཚུལ་དེ་རིགས་ནི་ཕལ་ཆེ་བའི་དངོས་ཁམས་རིག་པ་དང་སེམས་
ཁམས་རིག་པའི་ཕྱོགས་ནས་ཞིབ་འཇུག་བྱས་ཤིང་། གནའ་ རབས་ མིའི་སྤྱི་
ཚོགས་ཀྱི་ལག་ལེན་དེས་རྩོམ་རིག་སྒྱུ་རྩལ་ལ་བྱུང་བའི་ཤུགས་རྐྱེན་དང་། ནུས་
པར་མཐོང་ཆེན་བྱས་མེད། སི་པིང་སིད་ཀྱིས་“སྒྱུ་རྩལ་དང་རྩེད་མོ་ཚང་མ་ནུས་
ཤུགས་ལྷག་མ་ཕྱིར་བཏོན་པའི་རྣམ་པ་ཞིག་ཡིན།” མཛེས་དཔྱོད་ཀྱི་མྱོང་ཚོར་ནི་
རྩེད་མོས་བསླང་བའི་ཚོར་བ་ལས་བྱུང་བ་དང༌། རྩེད་མོ་ལ་མཚོན་ན་འཚོ་བའི་
སྐྱེལ་སྟངས་ཐད་ཀྱི་དགོས་མཁོ་ལ་གཞིགས་ན་མེད་དུ་མི་རུང་བ་ཞིག་མིན་ཕྱིར་
རང་ཉིད་ཀྱི་ངོས་ནས་དམིགས་ཡུལ་གང་ཡང་མེད་པ་དང་། སྒྱུ་རྩལ་གྱི་འབྱུང་
ཁུངས་རྩེད་མོ་ཡིན་པར་འདོད་པ་དང་ཐ་ན་ངལ་རྩོལ་གྱི་འབྱུང་ཁུངས་ཀྱང་རྩེད་
མོ་ཡིན་པར་འདོད་དོ། །
གསུམ། ལྷ་པ་དང་མོ་པའི་ལག་ལེན་ལས་རྩོམ་རིག་བྱུང་བ་ཡིན་ཟེར་བ།
རིགས་པའི་གཞུང་ལུགས་འདི་ནི་དབྱིན་ཇིའི་མིའི་རིག་པ་མཁས་ཅན་
ཨད་ད་ཧ- ཐ་ལ་ཡིས་བཏོན་གནང་བ་དང༌། དེ་རྗེས་མཁས་པ་ཁག་གཅིག་གིས་
རྒྱབ་སྐྱོར་བྱས་ཡོད་པ་རེད། ཁོ་ཚོའི་ངོས་འཛིན་དུ་མིའི་རིགས་ཀྱི་ཆེས་ཐོག་
མའི་རྩོམ་རིག་སྒྱུ་རྩལ་ནི་གནའ་རབས་མི་རྣམས་ཀྱིས་ལྷ་ཕེབས་མཁན་གྱི་ལག་
ལེན་ནང་ནས་བྱུང་བ་ཞིག་ཡིན་ཞེས་བརྗོད། སྐབས་དེར་མི་རྣམས་ཀྱིས་རང་
བྱུང་གྱི་ཁོར་ཡུག་དང་རང་གི་འཚོ་བ་དང་བདེ་འཇགས་ཀྱི་ཆེད་དུ་ནམ་ཡང་
གཅན་གཟན་གཏུམ་པོ་སྣ་ཚོགས་ལ་འགོག་རྒོལ་དང་། རང་བྱུང་ཁམས་ཆེན་པོ་
14
år ic ir
ir



རྩོམ་རིག་རྣམ་བཤད།
ཇི་ལྟར་གྲུབ་པ་དང་ཉི་ཟླ་སྐར་གསུམ་དང་། རི་ཆུ། ཆར་རླུང་དང༌། གློག་
ཐོག་སོགས་ལ་ངོས་འཛིན་བྱེད་ཐབས་མེད་པ་དང་། དེ་དག་ནི་མི་རྣམས་ཀྱིས་
བློ་ངོར་མི་གཤོང་བའི་གསང་བ་ཞིག་ཡིན་པ་དང་། གདོད་མའི་མི་རྣམས་ཀྱིས་
དེ་དག་དངངས་སྐྲག་གིས་ལྷ་རུ་བཀུར་བ་དང༌། མི་རྣམས་ཀྱིས་རི་དྭགས་རྔོན་
པར་འགྲོ་བ་དང་ཡང་ན་དོན་སྙིང་ལྡན་པའི་ལས་ཀ་ཅི་བྱས་ཀྱང་རང་གི་བསམ་
དོན་བདེ་བླག་ངང་འགྲུབ་པའི་ཆེད་དུ་རང་གི་བསམ་བློའི་རྒྱབ་རྟེན་ལྷ་དེ་དག་
ལ་བཅོལ་བ་དང་། ལྷ་དེ་དག་ལ་མཆོད་བསྟོད་བྱས་ན་ཐུགས་དགྱེས་ཤིང་རང་
ཉིད་ལ་གྲོགས་བྱེད་པར་བསམ་པས། ལྷ་ལ་མཆོད་བསྟོད་བྱེད་པའི་སྲོལ་དེ་བྱུང་
བོ་དང་རིམ་བཞིན་གདོད་མའི་ཆོས་ལུགས་ཀྱི་རྣམ་པ་དེ་གྲུབ་པ་མ་ཟད། དེ་
རྗེས་ཆེད་ལས་ཀྱི་ལྷ་པ་དང་མོ་པ་སོགས་བྱུང་བ་དང༌། ལྷ་པ་དང་མོ་པ་དེ་དག་
ནི་གདོད་མའི་སྤྱི་ཚོགས་ནང་དུ་རང་བྱུང་ཁམས་ཀྱི་སྣང་ཚུལ་ལ་འགྲེལ་བཤད་
བྱེད་མཁན་དང་། དབང་ཤུགས་ཆེ་ཤོས་སུ་གྱུར་བ་དང༌། ཁོ་ཚོའི་མོ་ཚིག་དང་
རི་མོ། ལྷ་ཕེབས་གསོལ་བསྟོད་ཀྱི་ཆོ་ག་དང་ལག་ལེན་གྱི་ནང་ནས་རྩོམ་རིག་
བྱུང་བ་ཞིག་ཡིན་པ་དང༌། རྩོམ་རིག་ གི་ ཐོག་མའི་འབྱུང་གཞི་དེ་ཡིན་ཞེས་
གསུངས་ཡོད། མོ་བཤད་ནི་ཀླད་པའི་འགུལ་བསྐྱོད་ལས་ཐོན་པ་སྟེ། རྩོམ་པ་
པོའི་རྩོམ་གྱི་བསམ་གཞིགས་ལས་བྱུང་བའི་ངལ་རྩོལ་གྱི་འབྲས་བུ་ཡིན་སྙམ་པ་
དང༌། དེ་ཡིན་པའི་དབང་དུ་བཏང་ན་ཤེས་ཡོན་ཅན་གྱི་སྤྱི་ཚོགས་འདུ་ཤེས་
དང་མཛེས་འཛིན་གྱི་ལྟ་བ་དང་སྐབས་དེའི་ཐུན་མོང་གི་འདུ་ཤེས་ཚུར་མངོན་པ་
ཡིན་པས། རྩོམ་པ་པོའི་རྩོམ་རིག་འབྱུང་བར་རྨང་གཞིའམ་སྔོན་འགྲོའི་ཆ་རྐྱེན་
བསྐྲུན་པ་ཞིག་ཡིན། མར་ཁེ་སིས་《འཇར་མན་གྱི་འདུ་ཤེས་འཛིན་ སྟངས་》
ཞེས་པར་དངོས་པོའི་ངལ་རྩོལ་དང་ཀླད་པའི་ངལ་རྩོལ་རིགས་གཉིས་བྱུང་བ་
དང་མཉམ་དུ་“དེར་བསྟུན་པའི་བསམ་བློ་པ་སྟེ། གྲྭ་པའི་ཐོག་མའི་རྣམ་པ་བྱུང་
ཞིང༌། ” “དེ་དག་ནི་གྲལ་རིམ་དེའི་དགེ་མཚན་ལྡན་ཞིང་ཕྱོགས་བསྡུས་ཀྱི་ནུས་
པ་ཡོད་པའི་བསམ་བློ་པ་ཞིག་ཡིན་”ཞེས་གསུངས་པ་ལྟར་རོ།
15



ལེའུ་དང་པོ། རྩོམ་རིག་གི་ངོ་བོའི་སྐོར།
བཞི། ཆོས་ལུགས་ལས་རྩོམ་རིག་བྱུང་བ་ཡིན་ཟེར་བ། །
དུས་རབས་བཅུ་དགུ་པའི་མཇུག་དང་དུས་རབས་ཉི་ཤུ་པའི་དུས་འགོར་
ནུབ་ཕྱོགས་རྒྱལ་ཁབ་ཀྱི་མཁས་པ་ཁག་གཅིག་གིས་“ རྩོམ་རིག་སྒྱུ་རྩལ་གྱི་ཐོག་
མའི་འབྱུང་རྩ་མཐའ་དག་ནི་ཆོས་ལུགས་ཀྱི་བྱེད་སྒོ་ཡིན་”ཞེས་བརྗོད། བོད་ཀྱི་
སྤྱི་ཚོགས་ཀྱང་མི་རིགས་གཞན་དང་འདྲ་བར་དུས་ཡུན་ཤིན་ཏུ་རིང་བའི་སྤུ་མི་
ནས་རིམ་བཞིན་གནའ་རབས་ཀྱི་མི་དང་། མི་གསར་པ། ཀླ་ཀློའི་དུས་རབས།
ཤེས་རྨོངས་ཀྱི་དུས་རབས། ཤེས་རིག་ལྡན་པའི་དུས་རབས་བཅས་གདོད་མའི་
སྤྱི་ཚོགས་ཀྱི་འཕེལ་རིམ་དེ་བརྒྱུད་མྱོང་བ་དང་རང་རེའི་མེས་པོ་རྣམས་ཀྱིས་རྩི་
ཏོག་ཤིང་ཏོག་ལ་སོགས་པའི་མ་རྨོས་ལོ་ཏོག་ཟ་བ་དང་། གོས་སུ་ཤིང་ལོ་དང་རི་
དྭགས་ཀྱི་པགས་པ་སོགས་གྱོན་པ་ཡིན་པས་སྤྱི་ཚོགས་ཀྱི་ཐོན་སྐྱེད་ཆུ་ཚད་ཧ་
ཅང་དམའ་བ་དང་རང་བྱུང་ཁམས་ཀྱི་འགྱུར་ལྡོག་སྣང་ཚུལ་དེ་དག་ཧ་མ་གོ་
བར་འཇིགས་སྣང་དང་བཅས་པའི་དད་པ་སྐྱེས་པར་བརྟེན། ལྷ་ཀླུ་གཉན་
བཙན་གྱི་རིགས་མང་པོ་རིམ་འཕྲོར་ཐོན་པ་དང་། ལྷ་དེ་དག་ལ་གསོལ་བ་སྨོན་
ལམ་འདེབས་པ་དང་མཆོད་བསྟོད་བྱས་ན། དེ་དག་གིས་རང་ཉིད་ལ་རོགས་
རམ་དང༌ སྲུང༌ སྐྱོབ་ བྱེད་ པའི་ སྨོན་ འདུན་ དང་ ཡིད་ ཆེས་ སྐྱེས་ པར་ བརྟེན།
གདོད་མའི་ཆོས་ལུགས་དེ་བྱུང་བ་རེད། གདོད་མའི་ཆོས་ལུགས་དེ་ནི་གདོད་
མའི་མི་རྣམས་ཀྱིས་རང་བྱུང་ཁམས་ལ་འཛིན་པའི་ལྟ་བ་ཞིག་ཡིན་པ་དང་། ལྟ་
བ་དེའི་རྨང་གཞིའི་ ཐོག་ནས་རང་གི་རྒྱལ་ ཕམ་ གྱི་ཉམས་མྱོང་དང་བསླབ་བྱ་
རྣམས་དང་འབྲེལ་ཏེ་ རང་བྱུང༌ ཁམས་ ཀྱི་ཆོས་ ཉིད་ལ་འགྲེལ་བཤད་བརྒྱབ་
སྟབས་གདོད་མའི་རྩོམ་རིག་བྱུང་བ་རེད། སྒྲུང་དང་ལྡེའུ་གཉིས་ནི་གདོད་མའི་
རྩོམ་རིག་མི་འདྲ་བ་གཉིས་ཡིན་ལ། རྩོམ་རིག་མི་འདྲ་བ་དེ་གཉིས་ཀྱི་རྨང་
གཞིའི་ཐོག་ནས་གོང་འཕེལ་དུ་སོང་བའི་བོན་པོའི་ཆོས་ལུགས་ཡང་བོད་གདོད་
མའི་སྤྱི་ཚོགས་ཀྱི་ཆོས་ལུགས་ཤིག་རེད། དེས་འཇིག་རྟེན་ཁམས་ཀྱི་དངོས་པོ་
ཡོད་དོ་ཅོག་ལ་ལྷ་འདྲེ་ཞུགས་ཡོད་པར་འདོད་ཅིང་། འདོད་ཚུལ་དེ་ལ་བརྟེན་



རྩོམ་རིག་རྣམ་བཤད།
ནས་ཆུ་ལྷ་དང་། ཡུལ་ལྷ། མེ་ལྷ། རླུང་ལྷ། ལུས་ལྷ། ཕོ་ལྷ། དགྲ་ལྷ་སོགས་
ལྷ་ཇི་སྙེད་ཅིག་ཐོན་པ་དང༌། རི་བོ་ལ་མཚོན་ན་སྲིད་པ་ཆགས་པའི་ལྷ་དགུ་
སོགས་ཡོད་པར་འདོད། དེ་དག་ནི་ཡབ་འོ་དེ་གུང་རྒྱལ་དང། སྲས་ཡར་ལྷ་
ཤམ་པོ། གཉན་ཆེན་ཐང་ལྷ། ཇོ་བོ་འཁྱོག་ཆེན། རྨ་ཆེན་སྤོམ་ར། ཇོ་བོ་གཡུ་
རྒྱལ། ཤེའུ་མཁའ་རི། ཞོག་ལྷ་ཕྲུག་པོ། གནོད་སྦྱིན་གངས་བཟང་བཅས་ཡིན་
ལ། དེའི་ཁར་བོད་ཀྱི་གངས་རི་དང་རྫ་རི་ཅུང་མཐོ་པོ་ཇོ་བོ་མཆིམས་ལྷ་དང༌།
ཇོ་བོ་ངེས་གསུམ། ཇོ་བོ་གཡའ་སྒང་། ཇོ་བོ་ལྷ་བཙས་བཅས་བཞི་བསྣན་པས།
རྗེའི་མགུར་ལྷ་བཅུ་གསུམ་ཟེར་བ་དེ་གྲུབ་པ་རེད། རྗེའི་མགུར་ལྷ་ཟེར་དགོས་
པའི་རྒྱུ་མཚན་ནི་ལྷ་དེ་རྣམས་སྔོན་ཆད་སུས་ཀྱང་བདག་གིར་བཟུང་མེད་པའི་
བོད་རིགས་ ཐུན་ མོང་ གིས་ མཆོད་ བསྟོད་བྱེད་ པའི་ ལྷ་ ཡིན་ནའང་བོད་ཡུལ་
གངས་རི་རྩེ་དགུའི་ལྗོངས་འདི་རུ་རྗེ་བློན་གྱི་ཁྱད་པར་བྱུང་བ་ནས་བཟུང་། རྗེ་
བོས་རང་གི་ཆབ་སྲིད་ཀྱི་དབང་ཤུགས་དང་མངའ་ཐང་གི་ཆེ་བ་ལ་བརྟེན་ནས་
རང་ཉིད་ལྷ་ཀླུ་གཉན་བཙན་སོགས་ཀྱི་སྤྲུལ་པ་ཡིན་པར་རློམ་པ་རེད། །
ལྔ། རྩོམ་རིག་གི་འབྱུང་རྩ་ནི་བརྩེ་དུང་ཚུར་སྣང་དང་བརྒྱུད་བསྒྲགས་
བྱེད་པ་ལས་བྱུང་བ་ཞིག་ཡིན་ཟེར། །
ལྟ་ཚུལ་དེ་ནི་སེམས་ཁམས་རིག་པའི་ཕྱོགས་ནས་རྩོམ་རིག་གི་སྣང་ཚུལ་ལ་
དཔྱད་ཞིབ་བྱས་པ་ཞིག་ཡིན། ཁོ་ཚོས་བརྩེ་དུང་ཚུར་སྣང་བྱ་རྒྱུ་ནི་མིའི་རིགས་
ལ་ཐོག་མ་ནས་ཡོད་པའི་རང་གཤིས་ཤིག་ཡིན་ཟེར། དགའ་སྐྱོ་དང༌། ཁོང་ཁྲོ།
སྤྲོ་བ་སོགས་ནི་མི་གཅིག་ལ་ཡོད་པའི་རང་བཞིན་དེ་ཡིན་པ་དང་། དེ་དག་ལ་
བརྟེན་ནས་བྱུང་བའི་བརྩེ་དུང་མཚོན་པར་བྱེད་སྐབས་སྐད་སྒྲ་དེ་ གླུ་དབྱངས་
ཡིན་པ་དང་། སྐད་ཆ་དེ་བརྩམས་ཆོས་ཡིན་པ་དང་། གཟུགས་པོའི་འགུལ་
བསྐྱོད་དེ་ཞབས་བྲོ་ཡིན་ཞེས་དང་། དེར་བརྟེན་ཁོ་ཚོས་ཐོག་མའི་རྩོམ་རིག་ནི་
གདོད་མའི་མི་རྣམས་ཀྱི་བརྩེ་དུང་མཚོན་པ་ཡིན་པར་ངོས་འཛིན་བྱས་ཡོད་པ་
རེད། ད་དུང་རྩོམ་རིག་སྒྱུ་རྩལ་གྱི་འབྱུང་རྩ་ནི་མི་སྒེར་གྱི་རང་སེམས་ནང་བྱུང་



ལེའུ་དང་པོ། རྩོམ་རིག་གི་ངོ་བོའི་སྐོར།
བའི་ཚོར་བ་དེ་དག་མི་གཞན་ལ་བརྒྱུད་བསྒྲགས་བྱེད་པའི་འདོད་སེམས་ལས་
བྱུང་བ་ཞིག་ཡིན་ཟེར། སྙན་ངག་པ་ཞོ་ཚའི་ཡིས་“ ཀླ་ཀློའི་དུས་ཀྱི་མི་རྣམས་ལ་
ཆ་བཞག་ན། དེ་དག་གིས་སྒྱུ་རྩལ་ལ་སྒུལ་ཤུགས་གཅིག་ལས་མ་ངེས་ཏེ། དེ་ནི་
ཁོ་ཚོས་སྒྱུ་རྩལ་གྱི་རྣམ་པ་ལ་བརྟེན་ནས་ཕན་ཚུན་དབར་ནང་གི་ཚོར་འདུ་བརྗེ་
རེས་བྱེད་པའི་དགོས་མཁོ་འདིའི་བྱེད་ནུས་ཀྱིས་སྒྱུ་རྩལ་གྱི་བྱུང་བ་དང་འཕེལ་
རྒྱས་ལ་སྐུལ་འདེད་ཐེབས་པ་ཡིན་”ཞེས་གསུངས་ལ། ཐོ་འར་སི་ཐ་ཡིས་“ མི་
ཞིག་གིས་རང་ལ་མྱོང་ཚོར་འབྱུང་བའི་ཚོར་འདུ་དེ་མི་གཞན་ཞིག་ལ་སྟོན་དགོས་
ཚེ་ཐོག་མར་ རང་གི་སེམས་ཁམས་སུ་ཚོར་འདུ་དེ་ཡང་བསྐྱར་གཡོ་བར་བྱེད་
དགོས་པ་མ་ཟད། ཕྱིའི་རྣམ་པ་མཚོན་སྟངས་ངེས་ཅན་ཞིག་ལ་བརྟེན་ནས་ཕྱིར་
མཚོན་དགོས། མཚོན་སྟངས་དེ་ལ་སྒྱུ་རྩལ་གྱི་མཚོན་སྟངས་ཟེར”ཞེས་སྒྱུ་རྩལ་
གྱི་ཐོག་མའི་འབྱུང་གཞི་ནི་ཚོར་འདུ་དང་བརྩེ་དུང་བརྗེ་རེས་བྱེད་པའི་དགོས་
མཁོ་ལས་བྱུང་བའི་འདོད་ཚུལ་བཏོན་ཡོད་པ་རེད།
དྲུག ངལ་རྩོལ་ལས་རྩོམ་རིག་བྱུང་བ་ཡིན། །
“ངལ་རྩོལ་གྱིས་མིའི་རིགས་གསར་བསྐྲུན་བྱས་པ་དང༌། ངལ་རྩོལ་གྱིས་
མིའི་རིགས་ཀྱི་རྩོམ་རིག་སྒྱུ་རྩལ་གསར་བསྐྲུན་བྱས་པ་རེད”ཅེས་པ་ལྟར། འགྲོ་
བ་མིའི་སྤྱི་ཚོགས་གྲུབ་པ་དང་དེ་འཕེལ་རྒྱས་འགྲོ་བའི་གོ་རིམ་ཡོད་ཚད་ངལ་
རྩོལ་དང་ཁ་བྲལ་མི་ཐུབ། བོད་རིགས་ཀྱི་རྩོམ་རིག་ཡང་དེ་ལས་མ་འདས་《ཐང་
ཡིག་སྡེ་ལྔ་》དང་《རྒྱལ་རབས་གསལ་བའི་མེ་ལོང་》《མཁས་པའི་དགའ་སྟོན་》
སོགས་ནས་བོད་ཁ་བ་ཅན་གྱི་ཡུལ་གྲུ་ཐམས་ཅད་དང་པོ་ཆུས་བཀང་ཡོད་པ་ལ་
རིམ་བཞིན་སྐམ་ས་བྱུང་བ། དཔེར་ན་《ཐང་ཡིག་སྡེ་ལྔའི་》ནང་“ སྲིད་པའི་སྒོ་
ང་ཕྱོགས་རྣམས་ཀུན་ཏུ་རྡོལ།། སྲིད་པའི་མི་དང་བྱོལ་སོང་སྣ་ཚོགས་བྱུང་།།
འདམ་དང་དྲོད་གཤེར་སྐྱེས་པའི་མི་ཡང་བྱུང”ཞེས་པ་བཞིན་མོའི་འགྲོ་བ་དར་
བའི་འགོ་ཚུགས་ལ། དེའི་སྐབས་ཀྱི་མི་རྣམས་ནི་བྱིས་བློའི་ཚད་དུ་གནས་ལ་
གདོད་མའི་མེས་པོ་རྣམས་ཀྱིས་དང་ཐོག་སྐད་ཆ་ཡང་བཤོད་མི་ཤེས་པས་ན།
18



རྩོམ་རིག་རྣམ་བཤད།
ལྷན་ཏུ་ངལ་རྩོལ་བྱེད་པ་ལ་ཡིད་ཀྱི་འདོད་ཚུལ་དང་བསམ་པའི་འཆར་སྒོ་སོགས་
ཕན་ཚུན་བརྗེ་རེས་དང་གོ་བརྡ་སྤྲོད་ཐབས་ཤིག་ངེས་པར་ཡོད་དགོས་པས་ན་
རིམ་བཞིན་སྐད་ཀྱིས་གདངས་ཐོན་པ་རེད། སྐུ་ཞབས་ལུའུ་ཤུན་གྱིས་“དེ་དུས་
ཤིང་སྡོང་ཁུར་སྐབས་དེའི་ནང་གི་མི་ཞིག་གིས་ ཧད་ཡོ། ཧད་ཡོ། ཞེས་སྒྲ་
འབྱིན་པ་ནི་གསར་རྩོམ་ཞིག་ཡིན། དེ་རྒྱུན་འཛིན་བྱས་ན་རྩོམ་རིག་ཡིན་ཞིང་།
དེ་བས་ན་ཁོ་ནི་རྩོམ་པ་པོ་ཞིག་ཡིན་པ་མ་ཟད། རྩོམ་རིག་པ་ཡང་ཡིན་”ཞེས་
གསུངས་སོ། དེ་ལྟར་ན། གདོད་མའི་མི་རྣམས་ཀྱི་ངག་ལས་བྱུང་བའི་སྒྲ་དེ་ནི་
གདོད་མའི་དུས་ཀྱི་རྩོམ་རིག་ཅིག་ཡིན་པ་དང་དེ་ནི་གདོད་མའི་མི་རྣམས་ཀྱི་
ངག་ཐོག་གི་རྩོམ་རིག་ཅིག་རེད། འདིའི་དུས་མེས་པོ་རྣམས་ཀྱིས་རང་བྱུང་
ཁམས་དང་རི་དྭགས་གཅན་གཟན་ལ་དབང་བསྒྱུར་ཐུབ་མེད་ནའང་མིའི་འགྲོ་
བའི་བར་ཕན་ཚུན་དགྲ་ཟླར་མི་འཛིན་པར་ཚང་མ་མཉམ་དུ་སྤྱི་ཚོགས་ཀྱི་ངལ་
རྩོལ་ལ་ཞུགས་ཏེ་ཟས་མཉམ་ཟ་དང་སྡུག་མཉམ་མྱོང་བྱེད་ཀྱི་ཡོད་པ། དཔེར་
ན་《རྒྱལ་པོ་བཀའི་ཐང་ཡིག་》ལས་
“ནོར་རྫས་ལ་སོགས་ཆགས་འཛིན་བསམ་པ་མེད། །
དོགས་འཚེའི་གནོད་འཇོམས་གསོད་པའི་བསམ་པ་མེད།།
རང་བཞིན་ཐུགས་ཀྱིས་སེམས་ཅན་རྣམས་དོག་ཉུང་།།
དམག་དང་འཁྲུག་རྩོད་ཚོང་དང་ཁེ་ཁྲམ་མེད། །
རང་སེམས་བཟང་པོ་དགའ་སྤྲོ་རྩེད་གླུ་བྱེད།།
རང་བཞིན་བཟང་པོ་བདེ་འགྲོ་སྙོམས་པའི་དུས”ཞེས་བཀོད་ཡོད་པ་རེད།
རྩོམ་རིག་སྒྱུ་རྩལ་གྱི་འབྱུང་རྩ་ནི་ངལ་རྩོལ་ཡིན་ཞེས་པར་རྒྱུ་མཚན་འདི་
འདྲ་འགའ་ཞིག་མཐོང་སྟེ། །
1. གདོད་མའི་རྩོམ་རིག་འབྱུང་བའི་ཆ་རྐྱེན་ནས་བལྟས་ཚེ་ངལ་རྩོལ་གྱིས་
རྩོམ་རིག་ལ་དགོས་ངེས་ཀྱི་སྔོན་འགྲོའི་ཆ་རྐྱེན་བསྐྲུན་ཡོད།
རྩོམ་རིག་ནི་སྤྱི་ཚོགས་ཀྱི་འཚོ་བ་དེ་མི་རྣམས་ཀྱི་ཀླད་པའི་ནང་ཤར་བའི་



ལེའུ་དང་པོ། རྩོམ་རིག་གི་ངོ་བོའི་སྐོར།
ཐོན་དངོས་ཤིག་ཡིན། དེར་བརྟེན་མིའི་ཀླད་པ་དང་ཚོར་ཤེས་ཀྱི་དབང་པོ་
འཕེལ་རྒྱས་ཕྱིན་པ་དེ་ནི་རྩོམ་རིག་གི་སྔོན་འགྲོའི་ཆ་རྐྱེན་ཞིག་ཡིན། དེ་དང་
ཆབས་ཅིག་རྩོམ་རིག་ནི་སྐད་ཆའི་སྒྱུ་རྩལ་ཡིན་པ་དང་། སྐད་ཆ་མེད་ཚེ་རྩོམ་
རིག་ཡང་མེད། མིའི་རིགས་ཀྱི་སྐད་ཆ་གསར་ཐོན་བྱུང་བ་དེ་ནི་རྩོམ་རིག་གི་
སྔོན་འགྲོའི་ཆ་རྐྱེན་ཞིག་ཡིན། དེས་ན་མིའི་བསམ་པ་དང་སྐད་ཆ་ཇི་ལྟར་བྱུང་
བ་ཡིན་ཞེ་ན། དེ་ནི་རྒྱུན་རིང་གི་ཐོན་སྐྱེད་ངལ་རྩོལ་བྱེད་པའི་བརྒྱུད་རིམ་ནང་
རིམ་བཞིན་གྲུབ་པ་དང་འཐུས་ཚང་དུ་ཕྱིན་པ་ཞིག་ཡིན་ལ། ཐོག་མར་ངལ་
རྩོལ་དང་དེ་རྗེས་སྐད་ཆ་བྱུང་བ་ཞིག་ཡིན། དེར་བརྟེན་ངལ་རྩོལ་གྱིས་རྩོམ་
རིག་གསར་ཐོན་བྱུང་བར་དགོས་ངེས་ཀྱི་སྔོན་འགྲོའི་ཆ་རྐྱེན་བསྐྲུན་ཡོད་པ་རེད།
2. གདོད་མའི་རྩོམ་རིག་བྱུང་བའི་རྒྱུ་རྐྱེན་ལ་བལྟས་ཚེ། གདོད་མའི་མིའི་
རིགས་ཀྱི་ཐོན་སྐྱེད་ངལ་རྩོལ་ནང་དུ་ཐོན་པའི་དགོས་མཁོ་དེ་ཐོག་མའི་རྩོམ་རིག་
བྱུང་བའི་རྒྱུ་རྐྱེན་ཡིན། སྐབས་དེ་དུས་མི་རྣམས་ཚོགས་པ་དང་ཚོགས་པ་བྱས་
ཏེ་གནས་སྡོད་བྱེད་པ་མ་ཟད། སྟབས་བདེའི་ལག་ཆར་བརྟེན་ནས་ངལ་རྩོལ་
དང་སྟབས་བདེའི་སྐད་ཆར་བརྟེན་ནས་ཕན་ཚུན་བརྩེ་དུང་བརྗེ་རེས་བྱེད་ཀྱི་
ཡོད་པ་རེད། ཐུན་མོང་གི་ངལ་རྩོལ་བྱེད་པའི་བརྒྱུད་རིམ་ནང་དུ་དགོས་མཁོ་
ལ་གཞིགས་ཏེ་ལས་ཀའི་ནུས་པ་མཐོར་འདེགས་དང༌། བརྩེ་དུང་བརྗེ་རེས་བྱེད་
པ། ལོ་ལེགས་ལ་རྟེན་འབྲེལ་བྱེད་པ་སོགས་ཀྱི་དགོས་མཁོས་ཐོག་མའི་རྩོམ་རིག་
སྒྱུ་རྩལ་གྱི་ལས་འགུལ་དེ་བྱུང་བ་ཡིན།།
3. གདོད་མའི་རྩོམ་རིག་གི་ནང་དོན་ལ་བལྟས་ཚེ། ཐོན་སྐྱེད་ངལ་རྩོལ་
ནི་རྩོམ་རིག་གིས་ཐད་ཀར་རྩོམ་འབྲི་བྱ་ཡུལ་དེ་ཡིན། །
ངལ་རྩོལ་ནི་གདོད་མའི་མི་རྣམས་ཀྱིས་འཚོ་བའི་ནང་དོན་གཙོ་བོ་དེ་ཡིན་
པ་དང་། དེར་བརྟེན་གདོད་མའི་རྩོམ་རིག་དེ་དག་གིས་གདོད་མའི་ཐོན་སྐྱེད་
ངལ་རྩོལ་གྱི་འཚོ་བ་དེ་རྩོམ་རིག་གི་ནང་དོན་དང་འབྲི་ཡུལ་གཙོ་བོ་དེ་ཡིན།
4. གདོད་མའི་རྩོམ་རིག་གི་རྣམ་པ་གྲུབ་སྟངས་ལ་བལྟས་ཚེ། མིའི་རིགས་
20



རྩོམ་རིག་རྣམ་བཤད།
ཀྱི་ཆེས་ཐོག་མའི་རྩོམ་རིག་གི་རྣམ་པ་དང་སྐབས་དེའི་ཐོན་སྐྱེད་ངལ་རྩོལ་དང་
འབྲེལ་བ་དམ་པོ་ཡོད་པ་ཞིག་ཡིན། ་
མིའི་རིགས་ཀྱི་ཆེས་ཐོག་མའི་རྩོམ་རིག་གི་རྣམ་པ་ནི་གླུ་ཡིན་ཞིང་། དང་
ཐོག་གླུ་དང༌། རོལ་མོ། ཞབས་བྲོ་གསུམ་ནི་གཞི་གཅིག་ཏུ་འབྲེལ་བའི་རྣམ་པ་
ཞིག་ཏུ་གྲུབ་པ་ལས་རང་ཚུགས་སུ་ཡོད་པ་མ་ཡིན། ངལ་རྩོལ་ལས་རྩོམ་རིག་
བྱུང་བ་ཡིན་ཞེས་པའི་ལྟ་ཚུལ་དེ་དག་མདོར་བསྡུས་ན་ཨེན་ཁེ་སིས་《སྤྲ་མི་ནས་
མིར་འགྱུར་བའི་གོ་རིམ་ཁྲོད་ངལ་རྩོལ་གྱིས་ཐོན་པའི་བྱེད་ནུས་》ཟེར་བའི་རྣམ་
བཤད་དང་། ཕུ་ལེ་ཧན་ནོ་ཕུ་ཡིས་མཛད་པའི་《སྒྱུ་རྩལ་གྱི་རྣམ་བཤད་》ཞེས་
པའི་ནང་བཏོན་ པའི་ “ ངལ་རྩོལ་ནི་སྒྱུ་རྩལ་གྱི་ཡར་སྔོན་དུ་བྱུང་”ཞེས་པའི་
ལེགས་ བཤད་ དང༌། མར་ ཁེ་ སིའི་《1844ལོའི་ དཔལ་ འབྱོར་ རིག་ པ་ དང་
མཚན་ཉིད་རིག་པའི་ཕྱག་བྲིས་》ཞེས་པའི་ནང་ “ ངལ་རྩོལ་ གྱིས་མཛེས་སྡུག་
གསར་བསྐྲུན་བྱས་པ་ཡིན་”ཞེས་མཛེས་དཔྱོད་ཀྱི་འབྱུང་བའི་སྐོར་གསལ་བཤད་
བྱས་ཡོད་ལ། དེ་མིན་ངལ་རྩོལ་གྱི་གོ་རིམ་ཁྲོད་དུ་འགྱུར་ཁུགས་དང་། བྲོ་གར།
གླུ་དབྱངས་སོགས་གནས་པ་གཞིར་བཟུང་ནས་དཔྱད་བརྗོད་བྱས་པ་ཞིག་ཡིན་
ལ། རིག་པ་དེ་དག་གིས་རྩོམ་རིག་སྒྱུ་རྩལ་གྱི་འབྱུང་གཞིའི་ཐོག་མ་ངལ་རྩོལ་
ལས་བྱུང་བ་དེ་སྒྲུབ་པ་ཡིན་ནོ།།
EEEEIIEEEHEEEE-
1. མ་ཁེ་སེ་རིང་ལུགས་ཀྱི་རྩོམ་རིག་སྒྱུ་རྩལ་གྱི་རྩ་བའི་རིག་པ་སྤྱིར་ཁག་ཅི་ཙམ་ལ་
བསྡུས་ཆོག་པ་ཡིན་ནམ།
2.རྩོམ་རིག་གི་རྩ་བའི་ཆོས་བཞི་ཞེས་པ་ཅི་འདྲ་ཡིན་ནམ། དེ་དག་གི་འབྲེལ་བར་
གོ་བ་ཇི་ལྟར་ལེན་དགོས་སམ།
3. རྩོམ་རིག་རིགས་ པའི་ གཞུང་ལུགས་དང༌ རྩོམ་ རིག་ གི་ སྐྱོན་ཡོན་བརྗོད་ པའི་
འབྲེལ་བ་ཅི་ཡིན་ནམ།
4. རྩོམ་རིག་གི་ཐོག་མའི་འབྱུང་རྩའི་སྐོར་ལྟ་ཚུལ་མི་འདྲ་བ་གང་དང་གང་ཡོད།
5. ངལ་རྩོལ་ལས་རྩོམ་རིག་བྱུང་བ་ཡིན་ཞེས་པའི་རྩ་བའི་དགོངས་དོན་གང་ཡིན་ནམ།
21



ལེའུ་དང་པོ། རྩོམ་རིག་གི་ངོ་བོའི་སྐོར།
ས་བཅད་གཉིས་པ། རྩོམ་རིག་ནི་སྤྱི་ཚོགས་ཀྱི་འཚོ་བ་ཚུར་
སྣང་བྱས་པ་ཞིག་ཡིན།
རྩོམ་རིག་ནི་རྣམ་པ་མང་ཞིང་ནང་དོན་ཕུན་སུམ་ཚོགས་པོ་ཞིག་ཡིན་ལ་
རྩོམ་རིག་གི་རྣམ་པ་ཅི་འདྲ་ཞིག་ཡིན་ཀྱང་དེའི་ནང་དུ་བསམ་བློ་དང་བརྩེ་དུང་
ངེས་ཅན་ཞིག་འདུས་ཡོད་ལ། ལེགས་ཉེས་སྤངས་བླང་གི་ཆ་དང་དགའ་སྐྱོ་
བསྟོད་སྨད་ཀྱི་འདུ་ཤེས་ངེས་ ཅན་ཞིག་ཡོད་པས། རྩོམ་རིག་ནི་སྤྱི་ཚོགས་ཀྱི་
འདུ་ཤེས་འཛིན་སྟངས་ཀྱི་རིགས་ཤིག་ཡིན་པ་དང་“སྤྱི་ཚོགས་ཀྱི་འཚོ་བ་ངེས་
ཅན་ཞིག་མིའི་རིགས་ཀྱི་ཀླད་པའི་ནང་ཚུར་སྣང་བའི་ཐོན་དངོས་ཤིག་རེད།”
གདོད་མའི་སྤྱི་ཚོགས་ཀྱི་རྩོམ་རིག་ནི་གདོད་མའི་མི་རྣམས་ཀྱིས་ཐོན་སྐྱེད་ངལ་
རྩོལ་བྱེད་པའི་གོ་རིམ་ནང་དང་། རང་བྱུང་ཁམས་ལ་འཐབ་རྩོད་བྱེད་པའི་
ནང་འཕེལ་རྒྱས་བྱུང་བ་ཞིག་རེད། 《སྲིད་པ་ཆགས་གླུ་》ཞེས་པའི་ནང་དུ་རང་
བྱུང་ཁམས་ཀྱི་སྣང་ཚུལ་གཞིར་བཞག་སྟེ། འཆར་ཡན་གྱི་བསམ་བློ་དང་རྩེད་
མཚར་གྱི་ཉམས་ལ་བརྟེན་ནས་གདོད་མའི་མི་རྣམས་ཀྱི་བསམ་བློའི་འདུ་ཤེས་
མཚོན་པར་བྱས་ཡོད། དེའི་ནང་དུ། རི་མཐོ་བ། ལམ་ཀྱོག་པ། ས་བདེ་བ་ལ་
སོགས་པའི་རྒྱུ་མཚན་དང་འདབ་ཆགས་སོགས་ཀྱི་ཟེ་སྤུ་སོགས་ཇི་ལྟར་བྱུང་ཚུལ།
གནམ་ས་གཉིས་ཁ་དབྱེ་མཁན་སུ་ཡིན་པ། ཕོ་མོ་གཉིས་ཀྱི་རྟགས་འབྱེད་མཁན་
སུ་ཡིན་པ་སོགས་རང་བྱུང་ཁམས་ཀྱི་གནས་ཚུལ་ལ་འགྲེལ་བཤད་བྱས་ཡོད། དེ་
མིན་རྟ་དང་རྐྱང་བྱུང་ཚུལ། ནས་ཀྱི་ས་བོན་བྱུང་ཚུལ། སྐར་མ་སྨིན་དྲུག་གི་
གཏམ་རྒྱུད་སོགས་ཐོན་སྐྱེད་ངལ་རྩོལ་དང་གནམ་གཤིས་རིག་པ་ལ་འབྲེལ་བ་
ཡོད་པའི་ངག་རྒྱུན་དང་། རྗེ་གཉའ་ཁྲི་བཙན་པོ་དང་གྲི་གུམ་བཙན་པོ་སོགས་



རྩོམ་རིག་རྣམ་བཤད།
ཀྱི་ལོ་རྒྱུས་དང༌། སྤུར་རྒྱལ་གོང་གི་མངའ་མཛད་རྣམས་ཀྱི་ལོ་རྒྱུས་སོགས་ཡོད་
པ་དེ་དག་གིས་བོད་གངས་ཅན་གྱི་རྩོམ་རིག་གྲུབ་པ་དང་གདོད་མའི་རྩོམ་རིག་
དེ་དག་གིས་གདོད་མའི་མི་རྣམས་ཀྱི་འཚོ་བ་དང་འདུ་ཤེས་འཛིན་སྟངས་དེ་
མཚོན་པར་བྱས་ཡོད་པ་རེད། །
རྩོམ་རིག་སྒྱུ་རྩལ་ལ་སྤྱི་ཚོགས་ཀྱི་འདུ་ཤེས་འཛིན་སྟངས་གཞན་དང་ཐུན་
མོང་གི་སྤྱིའི་ཆོས་ཉིད་ལྡན་ཡོད་པ་ཞིག་ཡིན་ལ། ཡང་རྩོམ་རིག་སྒྱུ་རྩལ་གྱི་
འབྱུང་གཞི་དང་འཕེལ་རྒྱས་འགྲོ་བའི་བརྒྱུད་རིམ་ནང་སྤྱི་ཚོགས་ཀྱི་འདུ་ཤེས་
འཛིན་སྟངས་གཞན་དང་མི་འདྲ་བར་དམིགས་བསལ་གྱི་རང་བཞིན་ལྡན་ཡོད་
པ་ཞིག་ཀྱང་ཡིན། ང་ཚོས་རྩོམ་རིག་སྒྱུ་རྩལ་གྱི་བརྩམས་ཆོས་ཤིག་ལྟ་ཀློག་བྱེད་
སྐབས་དེས་ང་ཚོའི་འདྲེན་བྱེད་ལམ་དུ་འཚོ་བའི་མཛེས་རིས་ཕུན་སུམ་ཚོགས་པོ་
ཞིག་སྟོན་གྱི་ཡོད་པ་དང༌། རྩོམ་རིག་སྒྱུ་རྩལ་གྱིས་གཟུགས་བརྙན་བརྒྱུད་ཏེ་སྤྱི་
ཚོགས་ཀྱི་འཚོ་བ་དེ་མཚོན་པར་བྱེད་ཀྱི་ཡོད་པ་མ་ཟད། ཡང་རྩོམ་རིག་སྒྱུ་རྩལ་
གྱིས་སྤྱི་ཚོགས་ཀྱི་འཚོ་བར་ཤུགས་རྐྱེན་ངེས་ཅན་ཞིག་ཐེབས་ཡོད་པས། དེ་ནི་
རྩོམ་རིག་སྒྱུ་རྩལ་གྱི་ཆེས་རྩ་བར་གྱུར་བའི་ངོ་བོ་ཡིན་ལ། སྤྱི་ཚོགས་ཀྱི་འདུ་ཤེས་
འཛིན་སྟངས་གཞན་དང་མི་འདྲ་བའི་དམིགས་བསལ་གྱི་ཁྱད་ཆོས་དང་ཆོས་
ཉིད་ཅིག་ཀྱང་ཡིན། དོན་སྙིང་དེའི་ཐོག་ནས་གླེང་ན། སྒྱུ་རྩལ་ གྱི་གཟུགས་
བརྙན་མེད་ན་རྩོམ་རིག་སྒྱུ་རྩལ་ཡང་ཡོང་མི་ཐུབ་པ་དེ་ཡིན། གནད་དོན་དེའི་
ཐད་མི་རྣམས་ཀྱི་ལྟ་ཚུལ། ལང་ཕྱོགས། གྲུབ་མཐའ་མི་འདྲ་བའི་དབང་གིས་
ལོ་རྒྱུས་ཀྱི་དུས་རབས་རིམ་བྱུང་དུ་འགྲེལ་ཚུལ་མི་འདྲ་བ་ཡོད་རྐྱེན་ལྟ་ཚུལ་ཡང་
མི་འདྲ་བ་ཞིག་གྲུབ་ཡོད་པ་དང་། རིགས་པའི་གཞུང་ལུགས་ཀྱི་ཐོག་ནས་རྩོད་
གླེང་མང་དག་ཅིག་ཀྱང་བྱས་ཡོད། རྩོད་གླེང་དང་ལྟ་ཚུལ་དེ་དག་གི་སྙིང་པོ་
མཐར་གཏུགས་ན་སྤྱི་ཚོགས་ཀྱི་འཚོ་བ་དང་རྩོམ་རིག་སྒྱུ་རྩལ་གྱི་འབྲེལ་བར་གོ་
ལེན་དང་ངོས་འཛིན་ཇི་ལྟར་བྱེད་དགོས་པའི་གནད་དོན་དེ་ཡིན། རྩོམ་རིག་གི་
གནད་དོན་ནི་གནད་དོན་མང་པོ་དང་འབྲེལ་བ་ཡོད་སྟེ། རྩོམ་རིག་སྒྱུ་རྩལ་གྱི་



ལེའུ་དང་པོ། རྩོམ་རིག་གི་ངོ་བོའི་སྐོར། །
ནང་རྐྱེན་ཆོས་ཉིད་དང་ཕྱི་རོལ་ཡུལ་གྱི་ཆོས་ཉིད་དང་འབྲེལ་བ་ཡོད་ལ། རྩོམ་
རིག་དང་ཆབ་སྲིད་ཀྱི་འབྲེལ་བ། རྩོམ་རིག་སྒྱུ་རྩལ་དང་མང་ཚོགས་ཀྱི་འབྲེལ་
བ། རྩོམ་རིག་སྒྱུ་རྩལ་དང་ཏང་གི་འབྲེལ་བ་སོགས་ཡོད་རུང་ཆེས་རྩ་བར་གྱུར་
བའི་གནད་དོན་ནི་རྩོམ་རིག་སྒྱུ་རྩལ་དང་སྤྱི་ཚོགས་ཀྱི་འཚོ་བའི་བར་གྱི་འབྲེལ་
བ་དེ་ཡིན་རྐྱེན་འདིར་རྩོམ་རིག་སྒྱུ་རྩལ་གྱི་རྩ་བའི་གནད་དོན་འདིའི་ཐད་དཔྱད་
པ་རགས་ཙམ་བྱེད་རྒྱུ་ཡིན།
དང་པོ། སྤྱི་ཚོགས་ཀྱི་འཚོ་བ་ནི་རྩོམ་རིག་
སྒྱུ་རྩལ་གྱི་འབྱུང་ཁུངས་ཡིན།
རྩོམ་རིག་གི་བརྩམས་ཆོས་ནང་དུ་གཟུགས་བརྙན་སྣ་མང་མཆིས་ལ་སྤྱི་
ཚོགས་ཀྱི་འཚོ་ བའི་ འཕེལ་རྒྱས་ལ་གཞིགས་ཏེ་འཕོ་འགྱུར་ཡང་འགྲོ་ཡི་ཡོད།
འོན་ཏེ། ཁྱད་པར་ཁྲི་སྟོང་ཡོད་པའི་སྒྱུ་རྩལ་གྱི་སྣང་བརྙན་དེ་དག་ནི་འཚོ་བ་
དངོས་ཀྱི་ནང་ནས་བྱུང་བ་དང་། སྤྱི་ཚོགས་ཀྱི་འཚོ་བ་དེ་རྩོམ་པ་པོ་རྣམས་ཀྱི་
ཀླད་པའི་ནང་འཆར་ཏེ་བྱུང་བའི་ཐོན་རྫས་ཤིག་ཡིན། དེ་ལྟར་རྩོམ་རིག་སྒྱུ་
རྩལ་གྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་། རྩོམ་རིག་གསར་
རྩོམ་ནི་སྤྱི་ཚོགས་ཀྱི་འཚོ་བའི་ནང་ཐོན་པའི་བྱ་དངོས་རྣམས་སྙིང་བསྡུས་དང་
གདམ་གསེས་བྱས་པ་ལས་བྱུང་བ་ ཞིག་ ཀྱང་ རེད། རྩོམ་རིག་སྒྱུ་རྩལ་ནི་མི་
རྣམས་ཀྱིས་སྤྱི་ཚོགས་ཀྱི་འཚོ་བར་ངོས་འཛིན་དང་སྤྱི་ཚོགས་ཀྱི་འཚོ་བ་མཚོན་
པར་བྱེད་པའི་རྣམ་པ་ཞིག་ཡིན་པ་དང༌། དེ་ནི་སྤྱི་ཚོགས་ཀྱི་འདུ་ཤེས་འཛིན་
སྟངས་ཞིག་ཡིན་རྐྱེན་འདུ་ཤེས་འཛིན་ སྟངས་གཞན་རྣམས་དང་འདྲ་བར་སྤྱི་
ཚོགས་ཀྱི་འཚོ་བ་དེ་རང་ཉིད་ཀྱིས་མཚོན་པར་བྱེད་ཡུལ་གཙོ་བོ་ཞིག་ཏུ་བརྩིས་
ཡི་ཡོད། བློ་མཐུན་མའོ་ཙེ་ཏུང་གིས་རྩོམ་རིག་སྒྱུ་རྩལ་གྱི་འཕེལ་རྒྱས་དངོས་ལ་
24



རྩོམ་རིག་རྣམ་བཤད།
གཞིགས་ཏེ་གསུངས་དོན་ “ རྩོམ་རིག་དང་སྒྱུ་རྩལ་གྱི་རིགས་རྣམས་ཀྱི་འབྱུང་
ཁུངས་དེ་ཡང་སྙིང་གནས་བྱུང་བ་རེད་ཟེར་ན། འདུ་ཤེས་ཀྱི་རྣམ་པ་ཡིན་པའི་
རིག་རྩལ་གྱི་རྩོམ་རིག་ཚང་མ་སྤྱི་ཚོགས་ཀྱི་འཚོ་བ་ངེས་ཅན་ཞིག་མིའི་རིགས་ཀྱི་
ཀླད་པར་ཤར་ནས་བྱུང་བ་ཞིག་རེད། གསར་བརྗེའི་རིག་རྩལ་ནི་མི་དམངས་ཀྱི་
འཚོ་བ་དེ་གསར་བརྗེའི་རྩོམ་པ་པོ་རྣམས་ཀྱི་ཀླད་པར་ཤར་ནས་བྱུང་བ་ཞིག་
རེད། དེ་ནི་ རང་བྱུང་གི་རྣམ་པའི་ རིགས་གཅིག་དང་རགས་ཙམ་ཞིག་ཡིན་
ནའང་དེ་ཚོ་ནི་ཆེས་ ཡིད་ དབང་ འཕྲོག་ པ་ དང༌། ཆེས་ ཕུན་ སུམ་ཚོགས་པ། །
ཆེས་གཞི་རྩར་གྱུར་པ་བཅས་ཤིག་ཡང་རེད། དེའི་ཐོག་ནས་བཤད་ན། དེ་
ཚོས་རྩོམ་རིག་དང་སྒྱུ་རྩལ་ཡོད་ཚད་ཀྱི་འབྱུང་ཁུངས་བླངས་ན་རྫོགས་རྒྱུ་མེད་པ་
དང་སྤྱད་ན་ཟད་མཐའ་མེད་པ་ཉག་ཅིག་རེད། དེ་འབྱུང་ཁུངས་ཉག་ཅིག་ཡིན་
པའི་རྒྱུ་མཚན་ནི་འབྱུང་ཁུངས་དེ་རང་མ་གཏོགས་འབྱུང་ཁུངས་གཞན་ཞིག་
ཡོད་མི་སྲིད་ པས་བྱས་པ་ རེད་”（《ཡན་ ཨན་ རིག་ རྩལ་ བཞུགས་མོལ་ཚོགས་
འདུའི་ཐོག་གི་གཏམ་བཤད་》《མའོ་ཙེ་ཏུང་གསུང་རྩོམ་གཅེས་བཏུས་》དེབ་
གསུམ་པའི་ཤོག་གྲངས་120 - 121བར་གསལ་)ཅེས་འཚོ་བ་དང་རྩོམ་རིག་གི་
འབྲེལ་བའི་སྐོར་གནད་དུ་འཕིགས་པ་ཞིག་གསུངས་ཡོད་ལ། རྩོམ་རིག་གསར་
རྩོམ་བྱེད་སྐབས་ཡང་སྤྱི་ཚོགས་ཀྱི་འཚོ་བར་བརྟེན་དགོས་པ་དང་དེ་གཉིས་ནི་ཁ་
བྲལ་ཐབས་མེད་པ་ཞིག་ཡིན་པའི་གསལ་བཤད་གཏིང་ཟབ་པོ་ཞིག་གནང་ཡོད་
པ་རེད། སྤྱི་ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་རྒྱུ་ཆའི་གཏེར་མཛོད་ལྟ་བུ་
ཞིག་ཡིན་པ་དང་། རྩོམ་པ་པོའི་ཀླད་པ་ནི་ལས་སྣོན་གྱི་བཟོ་གྲྭའི་ཁང་ལྟ་བུ་ཞིག་
ཡིན། གལ་སྲིད་འཚོ་བ་དངོས་ཀྱི་རྒྱུ་ཆ་དེ་མེད་ན་རྒྱུ་དངོས་གང་ཡང་བཟོ་མི་
ཐུབ་པ་ལྟར་རོ། རྩོམ་རིག་གསར་རྩོམ་བྱེད་རྒྱུ་དེ་སྤྱི་ཚོགས་ཀྱི་འཚོ་བ་དངོས་
དང་ཁ་བྲལ་ཚེ་དེ་ནི་འབྱུང་ཁུངས་མེད་པའི་ཆུ་དང༌། རྩ་བ་མེད་པའི་ཤིང་ལྟ་
བུར་འགྱུར་འགྲོ་བ་དེ་ཡིན། །
རྩོམ་རིག་བརྩམས་ཆོས་ཀྱི་བརྗོད་དོན་ལ་བསམ་གཞིགས་དང་ནང་དོན་



ལེའུ་དང་པོ། རྩོམ་རིག་གི་ངོ་བོའི་སྐོར།
ལ་བལྟས་ན་བརྩམས་ཆོས་དེ་དག་གིས་བརྗོད་པར་བྱ་བའི་ནང་དོན་ཕུན་སུམ་
ཚོགས་ཤིང་རྙོག་འཛིང་ཆེ་བ། དབྱེ་བ་ཁྲི་སྟོང་མང་པོ་ཡོད་པ་དང་། རྩོམ་གྱི་
ཉམས་འགྱུར་རམ་རྩོམ་ཚུལ་ཐད་ལ་ཡང་རྣམ་པ་སྣ་ཚོགས་དང༌། འགྱུར་ལྡོག་
ཁྲི་སྟོང་མང་པོ་ཕྱིན་ཡོད་རུང་གང་ལྟར་དེ་དག་ཚང་མ་ནི་སྤྱི་ཚོགས་ཀྱི་འཚོ་བ་
ངེས་ཅན་ཞིག་རྩོམ་པ་པོའི་ཀླད་པར་ཤར་བའི་འབྲས་བུ་ཡིན་ལ། བརྗོད་དོན་
དེ་དག་ཡང་འཚོ་བ་དངོས་ཀྱི་ནང་ནས་བྱུང་བ་ཞིག་ཡིན། བརྩམས་ཆོས་ཀྱི་
འབྱུང་གཞི་ནི་སྤྱི་ཚོགས་ཀྱི་འཚོ་བ་དངོས་དེ་ཡིན་པ་དང༌། རྩོམ་པ་པོས་འཚོ་
བའི་སྣང་ཚུལ་དེ་དག་གཅིག་སྡུད་དང༌། དཔེ་མཚོན་གྱི་རང་བཞིན་ལྡན་པའི་
སྒོ་ནས་ལེགས་བསྒྲིགས་བྱས་ཏེ་གསར་བསྐྲུན་བྱས་ཡོད་རྐྱེན་རྩོམ་རིག་གི་ཐོག་
ནས་མཚོན་པའི་འཚོ་བ་དེ་སྤྱིར་བཏང་གི་འཚོ་བ་དངོས་ལས་ཚད་མཐོ་བ་དང་།
ནུས་ཤུགས་ཆེ་བ། གཅིག་སྡུད་ཀྱི་རང་བཞིན་ཆེ་བ། དཔེར་འོས་པ། ཕུགས་
བསམ་དང་མཐུན་ཆེ་བ་ཞིག་ཡིན་ཙང་དེར་ཡོངས་ཁྱབ་ཀྱི་རང་བཞིན་རྒྱ་ཆེ་བ་
ཞིག་ལྡན་ཡོད་པ་རེད། འཚོ་བ་ནི་ཕུན་སུམ་ཚོགས་ཤིང་རྙོག་འཛིང་ཆེ་བ་དང་།
བརྩམས་ཆོས་འབྲི་བའི་རྒྱུ་ཆ་ཡང་མང་པོ་ཞིག་ཡོད་རུང་། རྩོམ་རིག་གསར་
རྩོམ་བྱེད་པ་ནི་དོན་ཇི་མ་ཇི་བཞིན་དང་པར་ལེན་བྱེད་པ་ལྟ་བུ་མ་ཡིན་པར་རྩོམ་
པ་པོས་སྒྱུ་རྩལ་གྱི་དོན་བསྡུ་བའམ་རབ་བཏགས་བྱས་ཏེ་བརྗོད་དོན་ལྟེ་བའི་
བསམ་བློར་གཞིགས་ཏེ་བརྗོད་བྱ་གསལ་བར་སྟོན་པ་ཞིག་རེད། འཁྲབ་གཞུང་
དང༌། བརྩམས་སྒྲུང་སོགས་ཀྱིས་ང་ཚོའི་མིག་ལམ་དུ་མི་དང་མིའི་དབར་གྱི་
འབྲེལ་བ་རྙོག་འཛིང་ཆེ་ལ་སྣ་མང་ཚོགས་པ་ཞིག་བསྟན་གྱི་ཡོད་ལ། རྩོམ་པ་
པོས་མི་སྣ་མི་འདྲ་བའི་གཤིས་རྒྱུད་དང་། ལས་དབང། བསམ་བློའི་འཁྱེར་
ཕྱོགས། གོམས་གཤིས། ཕྱིའི་ཆ་བྱད་ སོགས་རྩོམ་འབྲི་བྱས་ ཡོད་ རྐྱེན་ རྒྱུན་
གཏན་འཚོ་བའི་ནང་གི་འགལ་བའི་དངོས་གཞི་ཕྱོགས་བསྒྲིགས་ སམ་ གཅིག་
སྡུད་བྱས་ཡོད་པ་དེ་རེད།
བརྩམས་ཆོས་ནང་གི་སྒྱུ་རྩལ་ལས་བསྐྲུན་པའི་གཟུགས་བརྙན་དེ་དག་གི་
26



རྩོམ་རིག་རྣམ་བཤད།
འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་། འོན་ཏེ་སྤྱི་ཚོགས་ཀྱི་འཚོ་བ་
ཁོ་ན་ཡིན་ཞེས་བརྗོད་པ་ཙམ་གྱིས་འགྲིག་པ་ཞིག་མ་ཡིན། ད་དུང་རྩོམ་རིག་སྒྱུ་
རྩལ་གྱི་ངོ་བོ་དང་ཁྱད་ཆོས་ལ་རྣམ་བཤད་གསལ་པོ་ཞིག་བྱེད་ཐུབ་མེད། འོ་ན་
རྩོམ་རིག་སྒྱུ་རྩལ་གྱི་ངོ་བོ་དང་ཁྱད་ཆོས་ཅི་ཞིག་ཡིན་ཞེ་ན། དེ་ནི་རྩོམ་རིག་སྒྱུ་
རྩལ་གྱིས་སྤྱི་ཚོགས་ཀྱི་འཚོ་བའི་ནང་ནས་མཚོན་པར་བྱེད་ཡུལ་གཙོ་བོ་ནི་མི་སྣ་
ཡིན་ལ། དུས་རྒྱུན་དུ་ཡང་རྩོམ་རིག་སྒྱུ་རྩལ་ནི་མིའི་རིག་པ་ཞིག་ཡིན་ཞེས་པའི་
རྒྱུ་མཚན་ཡང་དེར་ཐུག་མཁས་པ་མང་པོས་འདི་ལྟར་ཞིག་གསུངས་མྱོང་བ་སྟེ།
རྩོམ་པ་པོས་བརྩམས་ཆོས་ག་ཚོད་བྲིས་ཡོད་མེད་དེ་གྲུབ་འབྲས་ཀྱི་ཚད་བཟུང་ས་
ཞིག་མ་ཡིན། རྩོམ་པ་པོ་ཞིག་གི་བརྩམས་ཆོས་ཀྱི་གྲངས་འབོར་མང་པོ་མེད་
ཀྱང་དེས་བརྩམས་ཆོས་ཀྱི་ནང་དུ་བསྐྲུན་པའི་མི་སྣ་དག་གིས་དུས་ཡུན་རིང་པོའི་
ནང་དུ་རྩོམ་རིག་གི་གྲལ་སྟར་ནང་གནས་བབ་ཅིག་བཟུང་ཡོད་ཚེ་དེ་ནི་ལེགས་
གྲུབ་བྱུང་བ་ཞིག་ཡིན་ཞེས་པའི་རྒྱུ་མཚན་ཡང་དེ་ག་ཡིན། དེར་བརྟེན་རྩོམ་པ་
པོས་ངེས་པར་དུ་མི་འདྲ་མིན་གྱི་གཟུགས་བརྙན་བསྐྲུན་པ་དང་དུས་མཚུངས་ཁོ་
ཚོའི་གཤིས་ཀ་རང་ཚུགས་རང་བཞིན་དུ་སྐྱེ་སྟོབས་ཀྱི་ནུས་པ་ལྡན་ཞིང་། རང་
ཉིད་ཀྱི་གཤིས་ཀ་ལྟར་གཏམ་སྤྱོད་དང་། ལས་དབང་དེ་རང་ཉིད་ཀྱི་གཤིས་
ཀར་གཞིགས་ནས་འཕེལ་རྒྱས་གཏོང་བ། ཁོ་ཚོའི་བསམ་པའི་ཡུལ་ཁམས་དང་
བརྩེ་དུང༌། དགའ་སྐྱོ་འཛོམས་བྲལ། ཕྱིའི་རྣམ་ཚུལ་དང་མི་དང་མིའི་དབར་
གྱི་འབྲེལ་བ་སོགས་རྩོམ་འབྲི་བྱ་དགོས་པ་དང་། རྩོམ་པ་པོས་ཞིབ་ཕྲ་བ་དང་
ཚོར་སྣང་ཕྱོགས་བསྡུས་བྱས་པའི་མིའི་མཛེས་ཚོར་སློང་ཐུབ་པའི་འཚོ་བའི་རྣམ་
པ་འགོད་རྒྱུ་ཡིན་པ་དེ་ཡང་ཤ་ཁྲག་རྒྱས་པ་དང་ཇི་མ་ཇི་བཞིན་གསོན་ཉམས་
དོད་པོའི་སྒྱུ་རྩལ་གྱི་རྣམ་པ་བསྐྲུན་རྒྱུ་དེ་རེད།
མི་སྣའི་ གཟུགས་བརྙན་བསྐྲུན་པ་དང་ཁོ་ཚོའི་ལས་དབང་ མཚོན་པར་
བྱེད་པའི་བརྩམས་ཆོས་དེ་དག་གི་འབྱུང་གཞི་ནི་སྤྱི་ཚོགས་ཀྱི་འཚོ་བ་དངོས་ཡིན་
པ་དེ་ ཐེ་ཚོམ་ཟ་མི་དགོས་ པ་ ཞིག་ ཡིན། འོན་ཏེ་ རྩོམ་ རིག་ མང་པོ་ཞིག་ནི་



ལེའུ་དང་པོ། རྩོམ་རིག་གི་ངོ་བོའི་སྐོར།
གཟུགས་མེད་ གྲིབ་ བཟོ་ དང༌ རབ་ བཏགས་ བྱས་ པ་ ཞིག་ ཡིན་ པ་ མ་ ཟད།
བརྩམས་ཆོས་དེའི་ནང་གི་མི་སྣ་དག་ད་ལྟའི་འཚོ་བ་དངོས་ཀྱི་ནང་དུ་ཁོ་ཚོའི་
ཐེམ་ཐོ་དང་སྡོད་གནས། ཁྱིམ་རྒྱུད་སོགས་བཙལ་འཚོལ་མི་ཐུབ་ལ། གནད་
དོན་དེ་དག་འབྱུང་བའི་ཞིབ་ཕྲའི་དུས་ཚོད་དང་ས་ཁུལ་ཀྱང་གཏན་འཁེལ་བ་
ཞིག་འཚོལ་མི་ཐུབ། དེ་ལྟར་བརྩམས་ཆོས་དེའི་ཡོངས་ཁུངས་འཚོ་བ་དངོས་
ཡིན་ཞེས་ཇི་ལྟར་བརྗོད་ཐུབ་བམ་ཞེ་ན་བརྩམས་ཆོས་གསར་རྩོམ་བྱེད་རྒྱུ་ནི་རབ་
བཏགས་བྱེད་རྒྱུ་དང་ཁ་བྲལ་ཐབས་མེད་པ་ཞིག་ཡིན་པ་དང༌། གང་ལྟར་རབ་
བཏགས་ཅི་འདྲ་ཞིག་བྱས་ཡོད་རུང་དེ་དག་ཚང་མར་འཚོ་བའི་རྨང་གཞི་མེད་པ་
ཞིག་གཏན་ནས་མ་ཡིན་པར་དེ་ནི་རྩོམ་པ་པོས་ད་ཡོད་འཚོ་བའི་ནང་གི་གནད་
དོན་འབོར་ཆེན་ཞིག་ལ་དབྱེ་འབྱེད་དང་མཉམ་སྒྲིལ། ཕྱོགས་སྡུད། སྙིགས་
དོར་བཅུད་ལེན་དང༌། གཟུགས་བཀོད་བསམ་གཞིགས་ལ་བརྟེན་ནས་གྲུབ་
པར་བྱས་པ་ཞིག་ཡིན། དཔེར་ན། བརྩམས་སྒྲུང་རིང་གྲས་《གཙུག་གཡུ་》
ཞེས་པའི་ནང་གི་མི་སྣ་གཙོ་བོ་དཔལ་ལྡན་ལ་མཚོན་ན། དེ་ནི་རྩོམ་པ་པོས་ཁྱོན་
ཡོངས་ནས་རབ་བཏགས་ཀྱིས་བསྐྲུན་པའི་མི་སྣ་ཞིག་ཡིན་ཀྱང་དེར་འཚོ་བའི་
རྨང་གཞི་ཧ་ཅང་བརྟན་པོ་ཞིག་ཡོད་པ་རེད། བརྩམས་སྒྲུང་འདིའི་རྩོམ་པ་པོ་
དཔལ་འབྱོར་མཆོག་ནས་འདི་ལྟར་གསུངས་པ་སྟེ་“བརྩམས་སྒྲུང་འདིའི་ནང་གི་
གཙོ་བོའི་མི་སྣ་རྣམས་ནི་ལོ་རྒྱུས་ཐོག་ཏུ་དངོས་སུ་བྱུང་བའི་གང་ཟག་སུ་ལའང་
དམིགས་པ་མ་ཡིན་ཡང་། ལོ་རྒྱུས་ཐོག་ཏུ་མི་སྣ་དེ་གྲས་བྱུང་མ་མྱོང་བ་མ་ཡིན་
ལ་བྱུང་བ་རེ་གཉིས་ཙམ་ཡང་མ་ཡིན་”ཞེས་གསུངས། དེ་ལྟར་རྩོམ་པ་པོ་རང་
ངོས་ཀྱི་སྤྱི་ཚོགས་ཀྱི་འཚོ་བ་དེ་དག་ལ་ཟབ་འཇུག་དང་རྟོག་ཞིབ། རྒྱུས་མངའ་
གཏིང་ཟབ་ཅིག་བྱས་མེད་ཚེ་《གཙུག་གཡུ་》ཞེས་པའི་བརྩམས་སྒྲུང་འདི་ལྟ་བུ་
ཞིག་རྩོམ་འབྲི་བྱེད་མི་ཐུབ་པ་དེ་ཡིན།
28



རྩོམ་རིག་རྣམ་བཤད།
གཉིས་པ། རྣམ་པ་མི་འདྲ་བའི་བརྩམས་ཆོས་ཡོད་
དོ་ཅོག་སྤྱི་ཚོགས་ཀྱི་འཚོ་བ་མཚོན་
པར་བྱས་པ་ཞིག་ཡིན།
1. ལྷ་འདྲེ་དང་བདུད་རྒྱལ་སོགས་མཚོན་པའི་རྩོམ་རིག་དེ་དག་གི་འབྱུང་
གཞི་ཡང་སྤྱི་ཚོགས་ཀྱི་འཚོ་བ་དེ་ཡིན། །
ལྷ་འདྲེ་དང་བདུད་རྒྱལ་སོགས་མཚོན་བྱེད་གཙོ་བོར་བྱས་པའི་བརྩམས་
ཆོས་ཤིག་ལ་མཚོན་ན་ཡང་བརྩམས་ཆོས་དེའི་ནང་ནས་གསལ་བའི་བརྗོད་དོན་
དང་གནད་དོན་དེ་དག་ད་ལྟའི་འཚོ་བའི་ནང་གནས་མེད་པ་ཞིག་ཡིན་རུང་དེ་
དག་གི་འབྱུང་གཞི་ནི་སྤྱི་ཚོགས་ཀྱི་འཚོ་བའི་ནང་ནས་བྱུང་བ་དང༌། སྤྱི་ཚོགས་
ཀྱི་འཚོ་བ་དེ་ཐད་ཀར་མིན་པར་འཁྱོག་བརྗོད་དམ་ཀྱག་ཀྱོག་གི་སྒོ་ནས་མཚོན་
པར་བྱས་པའི་རྣམ་པ་ཞིག་ཡིན། དཔེར་ན་《གླིང་གེ་སར་རྒྱལ་པོའི་སྒྲུང་》ནང༌
དུ་གླིང་གེ་སར་རྒྱལ་པོ་ ལྷའི་སྲས་པོའི་གཟུགས་སུ་བཀོད་པ་དང༌། ཁོང་ གི་
མགོན་སྐྱབས་སུ་ཁམས་གསུམ་དབང་དུ་བསྒྱུར་བའི་མངོན་ཤེས་དྲུག་ལྡན་གྱི་ལྷ་
མོ་ཨ་ནེ་གོང་སྨན་རྒྱལ་མོ་གནས་པ། ཁོང་གི་དགྲ་ཕྱོགས་སུ་འཇིགས་སུ་རུང་
བའི་བདུད་མགོ་དགུ་ཅན་ཡོད་པར་མ་ཟད། སྒྲུང་གི་ནང་ཐ་ན་རྟ་དང་འདབ་
ཆགས་སོགས་ཀྱིས་ཀྱང་མི་སྐད་སྨྲ་ཐུབ་ལ་ཆོ་འཕྲུལ་སྣ་ཚོགས་སྟོན་ཐུབ་པ་སོགས་
རྟོག་པ་འཆར་ཡན་རིང་ལུགས་ཀྱི་རྩོམ་ཐབས་ལ་བརྟེན་ནས་གསོན་ཉམས་དོད་
ཅིང་ཡིད་དབང་འཕྲོག་ཐུབ་པ་ཞིག་བཀོད་ཡོད་པ་རེད། སྒྲུང་དེབ་དེའི་ནང་
ནས་ང་ཚོས་གནའ་རབས་བོད་ཀྱི་སྤྱི་ཚོགས་ཀྱི་ངོ་བོའི་ཕྱོགས་ནས་སྐབས་དེའི་
ཟང་ཟིང་དུ་གྱུར་པའི་སྤྱི་ཚོགས་ཀྱི་རྣམ་པ་དང༌། གདུག་རྩུབ་ཀྱི་དབང་ཤུགས་
ངན་པ། མང་ཚོགས་ཀྱི་འཚོ་བ་དེ་དཀའ་སྡུག་དང་ཉམ་ཐག་གི་གནས་སུ་ལྷུང་



ལེའུ་དང་པོ། རྩོམ་རིག་གི་ངོ་བོའི་སྐོར། །
བ་དང༌། ཡང་མི་རྣམས་ཀྱི་བློ་བདེ་བག་ཕེབས་དང་ཞི་བདེའི་ངང་ནས་འཚོ་བ་
སྐྱེལ་བ་དང་། ཉམ་ཆུང་བྱམས་ཀྱིས་སྐྱོང་བ། བཙན་པོ་གཉའ་ནས་གནོན་པ་
མ་ཟད། རྒྱལ་ཁབ་ལ་སྲུང་སྐྱོབ་དང་མི་དམངས་ལ་དགའ་ཞེན་བཅས་བྱེད་ཐུབ་
པའི་མཆོག་གྱུར་གྱི་དཔའ་བོ་ཞིག་འབྱུང་བར་རེ་འདོད་བྱེད་པའི་འདུན་པ་
གསལ་མཚོན་བྱས་ཡོད་པ་དེ་མཐོང་ཐུབ།
ལོ་རྒྱུས་ཀྱི་སྙན་རྩོམ་དེའི་ནང་དུ་“བདུད་མ་རུངས་པ་ཐམས་ཅད་དབང་
འདུལ་ཁ་གནོན་དང༌། དབང་ཤེད་ཅན་གྱི་གཉའ་ནས་མནན། ཉམས་ཐག་པ་
རྣམས་བྱམས་ཀྱིས་སྐྱོང༌། མགོ་ནག་མི་རྣམས་བདེ་ལ་འགོད་རྒྱུ་”ཟེར་བའི་ཚིག་
འབྲུ་ཐུང་ཐུང་དེ་ནི་གླིང་གེ་སར་མི་ཡུལ་དུ་ཡོང་བའི་དམིགས་ཡུལ་ཡིན་ལ་《གླིང་
གེ་སར་རྒྱལ་པོ་》ཞེས་པའི་ལོ་རྒྱུས་ཀྱི་སྙན་རྩོམ་རིང་པོ་དེའི་བརྗོད་བྱའི་རྩ་བའི་
དོན་གྱི་སྙིང་པོ་ཡང་ཡིན། སྙན་རྩོམ་དེའི་ནང་དོན་དང་བརྗོད་བྱ་རྙོག་འཛིང་
ཆེ་ནའང་དམིགས་ཡུལ་གཅིག་ལས་མེད་པ་དེ་ནི་མི་སེར་གྱི་དོན་དུ་གནོད་འཚེ་
སེལ་རྒྱུ་དེ་རང་ཡིན། དེ་ལྟར་དྲང་བདེན་དང་བཟང་པོ། རྫུན་མ་དང་ངན་
པའི་དབར་གྱི་འཐབ་རྩོད་དེ་ཐིག་དཀར་པོ་ཞིག་ལྟར་གེ་སར་གྱི་སྒྲུང་ཁྱོན་ཡོངས་
སུ་ཁྱབ་ཡོད་པ་མ་ཟད། བརྩམས་སྒྲུང་དེའི་ནང་དུ་ཆོས་སྡེ་དང་བདུད་སྡེ་ཞེས་
པའི་ཐ་སྙད་གཉིས་བཀོད་ཡོད་ལ། ཐ་སྙད་དེ་གཉིས་ཀྱིས་དོན་དངོས་ཐོག་
ལེགས་ཉེས་མཚོན་པར་བྱས་ཤིང༌། བཟང་པོར་བསྔགས་བརྗོད་དང་ངན་པར་
དམའ་འབེབས། དྲང་བདེན་དང་བཟང་པོ། མཛེས་སྡུག་ལ་རེ་འདོད་བྱེད་
པའི་འདུན་པ་དེ་བརྩམས་སྒྲུང་གི་བརྗོད་བྱ་གཙོ་བོར་གྱུར་ཡོད་པ་རེད།
གེ་སར་རྒྱལ་པོའི་སྒྲུང་ནང་གི་གཡུལ་འགྱེད་རིམ་བྱུང་ལ་བལྟས་ཚེ། དེ་
དག་ནི་ ལོ་ རྒྱུས་ ཀྱི་ ཐོག་ མི་ རིགས་ ནང༌ ཁུལ་ ཕན་ ཚུན་ བཙན་ གནོན་ དང༌།
འཁྲུག་རྩོད་བྱེད་པའི་རྩ་བ་མེད་པ་བཟོ་ཕྱིར་དངོས་སུ་བཤམས་མྱོང་བའི་དམག་
འཐབ་འགའ་ཞིག་ཕྱོགས་བསྡུས་ཀྱིས་དེའི་རྒྱལ་ཁ་དང་། ཕུལ་བྱུང་དཔའ་བོ་
རྣམས་ཀྱི་དཔེར་འོས་པའི་དགེ་མཚན་གཅིག་ཏུ་བསྡུས་ཏེ་ཚུར་སྣང་བྱས་པ་ཞིག་
ཀ
30



རྩོམ་རིག་རྣམ་བཤད།
60 ས་
ཡིན་པ་མ་ཟད། དེ་དག་ཕྱོགས་བསྡུས་བྱས་ན་ཁག་གསུམ་ལ་དབྱེ་ཆོག་པ་སྟེ།
དང་པོ་ནི་བོད་ཀྱི་མཚོ་བོད་ས་མཐོར་གནས་པའི་ཚོ་པ་ཁག་གཅིག་གྱུར་ཡོང་
ཕྱིར་གཡུལ་འགྱེད་རིམ་པར་བྱས་པའི་སྐོར་དང་། གཉིས་པ་ནི་བོད་ཀྱི་ལྷོ་ནུབ་
དང༌། ནུབ་བྱང་རྒྱ་ཆེའི་ས་ཁུལ་དུ་སྐབས་དེའི་ཁྱིམ་མཚེས་རྒྱལ་ཁབ་ཀྱི་གནའ་
བོའི་མི་རིགས་དང་དམག་འཐབ་འགའ་ཞིག་བྱས་པའི་སྐོར་བཅས་རེད། བོད་
ཀྱི་ལོ་རྒྱུས་ཀྱི་རྣམ་ཚུལ་ལ་བལྟས་ཚེ། རྒྱལ་པོ་གླང་དར་ལྷ་ལུང་དཔལ་གྱི་རྡོ་རྗེས་
བཀྲོངས་པའི་ཕྱི་ལོར་བུ་འོད་སྲུང་དང་ཡུམ་བརྟན་གཉིས་སྐྱེས་རྗེས། བཙུན་མོ་
ཆེ་ཆུང་གི་བུ་གཉིས་སྲིད་དབང་བཟུང་རྒྱུར་མ་འཆམ་པར་འོད་སྲུང་ཕྱོགས་ཁག་
གིས་གཡོ་རུ་དང༌། ཡུམ་བརྟན་ཕྱོགས་ཁག་གིས་དབུས་རུ་བཟུང་སྟེ་དེ་ལ་ཆེ་
སྲིད་དང་ཆུང་སྲིད། མང་ཚན་དང་ཉུང་ཚན། གསེར་པ་དང་གཡུ་པ། ཤ་
ཟན་དང་རྩམ་ཟན་ཟེར་བའི་ཕྱོགས་ཁག་གཉིས་སུ་གྱེས་པ་རྣམས་ཕན་ཚུན་ལོ་ཉི་
ཤུ་རྩ་བརྒྱད་རིང་ནང་འཁྲུག་བྱས། སྤྱི་ལོ་869ལོར། བོད་ཡོངས་སུ་ལོ་རྒྱུས་
ཐོག་གཞི་རྒྱ་ཆེ་ཤོས་ཀྱི་ཞིང་པའི་གྱེན་ལངས་བྱུང་སྟེ། རྒྱལ་པོ་གཉའ་ཁྲི་བཙན་
པོ་དང་། སྲོང་བཙན་སྒམ་པོའི་གདུང་རྒྱུད་ཀྱིས་བོད་ལ་དབང་སྒྱུར་བྱེད་པའི་ .
དུས་རབས་མཇུག་སྒྲིལ་བ་ཞིག་བཟོས་པ་དང༌། བོད་ས་གནས་སུ་རྗེ་དཔོན་
ཚན་པ་བཅུ་གཅིག་གིས་ས་ཁུལ་དུམ་བུར་བཅད་ནས་དབང་སྒྱུར་བྱས་པ་དང།
ཚན་པ་ཁག་གཅིག་འོག་གཅིག་ལ་མི་འདུས་པར་དམག་འཁྲུག་ཡུན་རིང་བྱས་པ་
དེས་བོད་ས་གནས་ཀྱི་ཞིང་འབྲོག་ཐོན་སྐྱེད་ལ་གནོད་འཚེ་ཚབས་ཆེན་བཟོས་པ་
དང༌། བོད་ས་གནས་ཡོངས་རྫོགས་སིལ་བུར་འཐོར་ཏེ། སྤྱི་ལོ་1231ལོ་བར་
ལོ་གྲངས་393རིང་གཅིག་གྱུར་བྱུང་མེད་པ་རེད། དེ་ལྟར་《གླིང་གེ་སར་རྒྱལ་
པོའི་སྒྲུང་》ནང་དུ་མི་རྣམས་ས་གནས་བཅད་བཟུང་གི་སྣང་ཚུལ་ལ་ཞེན་པ་ལོག་
ཅིང་གཅིག་གྱུར་གྱི་རྣམ་པ་གསར་པ་ཞིག་ཡོང་བར་མཐའ་གཅིག་ཏུ་རེ་འདོད་
བྱེད་པའི་འདུན་པ་དེ་གཅིག་སྡུད་ཀྱིས་མཚོན་པར་བྱས་ཡོད་པ་མ་ཟད། རྩོད་
འཐབ་ཀྱིས་འཁྲུག་ཏེ་ཟང་ཟིང་དུ་གྱུར་བའི་སྤྱི་ཚོགས་ཀྱི་ངོ་བོ་དང་། ངལ་རྩོལ་
3r



ལེའུ་དང་པོ། རྩོམ་རིག་གི་ངོ་བོའི་སྐོར།
པ་རྣམས་རྒྱལ་ཁབ་གཅིག་གྱུར་མངོན་དུ་བྱུང་བར་འདོད་མོས་བྱེད་པའི་བསམ་
བློའི་བརྩེ་དུང་དེ་མཚོན་པར་བྱས་ཡོད་པ་རེད་《གླིང་གེ་སར་རྒྱལ་པོའི་སྒྲུང་》གི་
བརྗོད་བྱ་རྣམས་བོད་མི་དམངས་ཀྱི་གནའ་བོའི་ལོ་རྒྱུས་ཙམ་དུ་མ་ཟད། བོད་
གནའ་རབས་ཀྱི་ཐོན་སྐྱེད་བྱེད་སྟངས་དང་འཚོ་བའི་གོམས་སྲོལ། ཆབ་སྲིད་
དང་། དཔལ་འབྱོར། དམག་དོན་བཅས་ཀྱི་གནས་ཚུལ་མཚོན་པའི་མི་ཚད།
བོད་གནའ་རབས་ཀྱི་རིག་གནས་སྒྱུ་རྩལ་དང་ལུས་རྩལ་འགྲན་བསྡུར། ཐ་ན་
སྐྱིད་འདུས་ཀྱི་ཆང་སྟོན་དང༌། འཆི་བྲལ་གྱི་གཤིན་རྫོངས་སོགས་མཚོན་པར་
བྱས་ཡོད་རྐྱེན། གེ་སར་གྱི་སྒྲུང་དེ་ནི་བོད་གནའ་བོའི་བྱུང་བ་གསལ་བའི་མེ་
ལོང་ལྟ་བུ་ཞིག་ཏུ་གྱུར་ཡོད་པ་རེད། །
རྟོག་པ་འཆར་ཡན་རིང་ལུགས་ཀྱི་འོག་འགྱུ་ལ་བརྟེན་ནས་བརྩམས་པའི་
བརྩམས་སྒྲུང་ཅི་འདྲ་ཞིག་ཡིན་རུང་ཐོག་མར་འཚོ་བ་དངོས་ཀྱི་དོན་དངོས་རེ་
གཉིས་རྨང་གཞི་བྱས་ཏེ་རྩོམ་པ་པོས་རང་གི་འཆར་སྣང་དང་བློ་གྲོས་ལས་གསར་
རྩོམ་བྱས་པ་ཞིག་ཡིན་པ་ལས་རང་སྣང་གང་དྲན་དུ་རྩོམ་འབྲི་བྱས་པ་ཞིག་མ་
ཡིན། དཔེར་ན་《ནུབ་ཕྱོགས་སུ་གནས་སྐོར་ཕྱིན་པའི་རྣམ་ ཐར་》ཞེས་པའི་
ནང་གི་སུན་ཝུའུ་ཁུང་དང་ཀྲུའུ་པ་ཅེ་ལྟ་བུ་འཚོ་བ་དངོས་ཀྱི་ནང་དུ་མེད་པ་ཞིག་
རེད། ཡིན་ནའང་བཀས་བཀོད་རྒྱུད་འཛིན་གྱི་སྤྱི་ཚོགས་ནང་དུ་ཞིང་པའི་
དཀའ་སྡུག་དང་ཉམས་ཐག་གི་འཚོ་བ་སྐྱེལ་ཚུལ་དང་ཞིང་པས་འོས་ལངས་བྱས་
ཏེ་འཐབ་རྩོད་བྱེད་པ་སོགས་རྩོམ་པ་པོས་མཐོང་ཐོས་བྱུང་བ་དེ་དང་དམངས་
ཁྲོད་ཀྱི་གཏམ་རྒྱུད་འགའ་རེས་རྨང་གཞི་བྱས་ཐོག་རང་ཉིད་ཀྱི་འཆར་སྣང་དང་
འོག་འགྱུ་ལ་བརྟེན་ནས་སྒྲུང་དེ་ལྟར་ཞིག་གསར་བསྐྲུན་བྱས་པ་རེད། །
རྩོམ་པ་པོ་ཆུང་དུས་ནས་ལྷ་སྒྲུང་ལྟ་བུའི་ཡ་མཚན་གྱི་སྒྲུང་ཉན་རྒྱུར་ཤིན་
ཏུ་དགའ་པོ་ཡོད་པ་མ་ཟད། དམངས་ཁྲོད་དུ་ཡོད་པའི་ཡ་མཚན་གྱི་སྒྲུང་བསྡུ་
རུབ་བྱེད་ པ་ དང་། འདྲེ་སྒྲུང་ལྟ་བུའི་དེབ་བལྟ་ཀློག་བྱེད་རྒྱུར་ཡང་ཧ་ ཅང་
དགའ་པོ་ཡོད་རྐྱེན་རྩོམ་པ་པོར་《ནུབ་ཕྱོགས་སུ་གནས་བསྐོར་ཕྱིན་པའི་རྣམ་
32



རྩོམ་རིག་རྣམ་བཤད།
ཐར་》ཞེས་པའི་སྒྲུང་དེབ་གསར་རྩོམ་བྱེད་རྒྱུར་རྨང་གཞི་ཧ་ཅང་ལེགས་པོ་ཞིག་
ཡོད་པ་དང༌། གལ་སྲིད་རྩོམ་པ་པོར་འཚོ་བའི་རྨང་གཞི་དེ་ ལྟར་ ཕུན་ སུམ་
ཚོགས་པོ་ཞིག་མེད་ན་གནའ་དུས་ཀྱི་ལྷ་སྒྲུང་སྐད་གྲགས་དེ་ལྟར་ཡོད་པ་ཞིག་
ཡང་ཡོང་མི་ཐུབ་བོ། མ་ཁེ་སིས་“ལྷ་སྒྲུང་ག་རེ་ཡིན་ནའང་འོག་འགྱུ་བེད་སྤྱོད་
དང་འོག་ འགྱུ་བརྟེན་ ཐབས་ བྱས་ ནས་ རང་ འབྱུང་ ཁམས་ ཀྱི་ སྟོབས་ཤུགས་
འདུལ་ཐབས་དང་། རང་བྱུང་ཁམས་ཀྱི་སྟོབས་ཤུགས་དབང་དུ་བསྒྱུར་ཐབས།
རང་བྱུང་ཁམས་ཀྱི་སྟོབས་ཤུགས་དེ་གཟུགས་ སུ་ འགོད་ ཐབས་བཅས་བྱས་པ་
ཞིག་རེད། དེར་བརྟེན་རང་བྱུང་ཁམས་ཀྱི་སྟོབས་ཤུགས་དེ་ཚོ་དངོས་སུ་དབང་
དུ་བསྒྱུར་ཐུབ་པ་བྱུང་བ་དང་ཆབས་ཅིག་ལྷ་སྒྲུང་དེ་ཚོ་ཡང་མེད་པར་འགྱུར་རྒྱུ་
རེད་”(མ་ཁེ་ སིས་མཛད་པའི་《དཔལ་འབྱོར་རིག་པའི་སྐོར་གྱི་མ་ཟིན་ཕྱག་
བསྟར་མའི་གླེང་གཞི་》ལ་གསལ་)ཅེས་གསུངས་པ་ལྟར་རྟོག་པ་འཆར་ཡན་རིང་
ལུགས་ཀྱི་རྩོམ་ཚུལ་དང་རང་གི་ཕུན་སུམ་ཚོགས་པའི་འོག་འགྱུ་ལ་བརྟེན་ནས་མི་
སྣའི་གཟུགས་བརྙན་བསྐྲུན་པ་དང་། དཔོག་པར་དཀའ་བའི་ཡུལ་ཁམས་ཀྱི་
མཛེས་རིས་ཤིག་བསྐྲུན་ཡོད་ཀྱང་དེ་དག་ཚང་མར་འཚོ་བའི་རྨང་གཞི་མེད་པ་
ཞིག་གཏན་ནས་མ་ཡིན་པར་དེ་ནི་སྤྱི་ཚོགས་ཀྱི་འཚོ་བ་དེ་མི་རྣམས་ཀྱི་མ་འོངས་
པའི་རེ་འདོད་ལ་གཞིགས་ནས་མཚོན་པར་བྱས་པ་ཞིག་ཡིན། དཔེར་ན་རི་མོ་
མཁན་ཞིག་ལ་ཆ་མཚོན་ན་ཁོས་བྲིས་པའི་གདོན་འདྲེའི་གཟུགས་དབྱིབས་དེ་
འཚོ་བ་དངོས་ཀྱི་ནང་དུ་མཐོང་མི་ཐུབ་ལ་ར་སྤྲོད་ཡང་བྱེད་ཐབས་བྲལ་བ་རེད། །
ཡིན་ནའང། རི་ མོ་ མཁན་དེས་མིའི་གཟུགས་དབྱིབས་ དེ་ རྨང་གཞི་བྱས་ཏེ་
གདོན་འདྲེ་ལ་མིག་གསུམ་འབྲི་བའམ་མགོ་བཞི་འབྲི་བ། ཡང་ན་མགྲིན་པ་རིང་
ཙམ་འབྲི་བ་དང་། ཡང་ན་རྐང་པ་བཞི་ལྔ་འབྲི་བ་ལྟ་བུ་གང་ལྟར་ཁོ་པར་ཡང་
མིའི་གཟུགས་དབྱིབས་ལ་རབ་བཏགས་བྱེད་པའི་འཇོན་ཐང་དེ་ཙམ་ལས་མེད་
པ་བཞིན་ལྷ་འདྲེ་དང་བདུད་རྒྱལ་སོགས་མཚོན་པར་བྱས་པའི་བརྩམས་ཆོས་དེ་
དག་ལ་ཡང་སྤྱི་ཚོགས་ཀྱི་འཚོ་བའི་རྨང་གཞི་མེད་པ་ཞིག་གཏན་ནས་མ་ཡིན་ནོ།



ལེའུ་དང་པོ། རྩོམ་རིག་གི་ངོ་བོའི་སྐོར།
2.རི་དྭགས་གཅན་གཟན་དང་། རྩྭ་ཤིང་མེ་ཏོག་རི་ཆུ་དང་ཡུལ་ལྗོངས་
སོགས།
རང་བྱུང་ཁམས་ཀྱི་སྣང་ཚུལ་སོགས་མཚོན་པའི་བརྩམས་ཆོས་དེ་དག་གི་
འབྱུང་གཞི་ཡང་སྤྱི་ཚོགས་ཀྱི་འཚོ་བ་དེ་ཡིན།
རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་ང་ཚོས་བརྩམས་ཆོས་འདི་འདྲ་འགའ་
ཞིག་མཐོང་ཐུབ་པ་ སྟེ། རང་བྱུང་ཁམས་ཀྱི་ སྣང་ཚུལ་ རྩོམ་འབྲི་བྱས་པའི་
བརྩམས་ཆོས། དཔེར་ན། རི་དྭགས་དང་གཅན་གཟན། རྩི་ཤིང༌། རྩྭ། མེ་
ཏོག་རི་ཆུ། ཡུལ་ལྗོངས་སོགས་མཚོན་པར་བྱས་པའི་བརྩམས་ཆོས་དེ་དག་ཡང་
རྐྱེན་མེད་དུ་འབྱུང་བ་ཞིག་མ་ཡིན་པར་དེ་དག་ནི་སྤྱི་ཚོགས་ཀྱི་འཚོ་བའི་ནང་
ནས་འབྱུང་བ་མ་ཟད། སྤྱི་ཚོགས་ཀྱི་འཚོ་བ་དེ་ཚུར་སྣང་བྱས་པ་ཞིག་ཡིན། མ་
གཞི་རི་དྭགས་དང་གཅན་གཟན་ལ་སྤྱི་ཚོགས་ཀྱི་རང་བཞིན་ལྡན་མེད་པ་ཞིག་
ཡིན་རུང་མི་རྣམས་ཀྱིས་གཏམ་རྒྱུད་དང་སེམས་ཅན་གྱི་རྗོད་གཞི་འགའ་རེ་ལ་
གཞིགས་ནས་སྤྱི་ཚོགས་ཀྱི་འཚོ་བའི་ནང་གི་འགལ་ བའི་དངོས་ གཞི་དེ་ ཐེར་
འདོན་དང་ཟུར་ཟ་བྱེད་ཀྱི་ཡོད་རྐྱེན། དེར་འཚོ་བའི་རྨང་གཞི་བརྟན་པ་དང་
མི་རྣམས་ལ་བདེན་དོན་འགའ་ཞིག་གསལ་འདོན་བྱེད་ཀྱི་ཡོད་པ་རེད། ལྷག་
པར་དུ་བོད་རིགས་ཀྱི་རྩོམ་རིག་ནང་རྩོམ་སྲོལ་དེ་རིགས་སྔར་ནས་དར་ཁྱབ་ཆེ་
ལ་ཕུན་སུམ་ཚོགས་པ་དང༌། རི་དྭགས་དང་སྐྱེ་དངོས་སོགས་མིའི་སྣང་བརྙན་
དུ་བསྐྲུན་ཏེ་ཐད་ཀར་སྤྱི་ཚོགས་ཀྱི་འཚོ་བའི་ནང་ནས་མཚོན་པར་བྱེད་ཡུལ་གཙོ་
བོ་མི་ སྣ་ལ་ བསྟོད་བསྔགས་ དང་ སྐྱོན་བརྗོད་བྱེད་ པའི་ནུས་ པ་ ཐོན་ གྱི་ཡོད།
དཔེར་ན། 《ཆུ་ཤིང་བསྟན་བཅོས་》 《བྱ་མགྲིན་སྔོན་ཟླ་བའི་རྟོགས་བརྗོད་》
《བྱ་སྤྲེལ་གཏམ་རྒྱུད་》《གཏམ་པད་མའི་ཚལ་གྱི་ཟློས་གར་》《ཆར་ཤུལ་གྱི་
ནགས་ཚལ་》《མེ་ཏོག་ལྡུམ་རའི་ནང་གི་ཀླན་ཀ་》ལྟ་བུ་མང་དག་གཅིག་ཡོད་པ་
དེ་ཚོ་སྐྱེ་དངོས་དང་ སེམས་ ཅན་གྱི་གནས་ ཚུལ་ ལ་ རབ་བཏགས་བྱས་ པ་མ་
གཏོགས་རྩོམ་པ་པོས་བརྗོད་པར་འདོད་པའི་བློ་ནི་སྤྱི་ཚོགས་འཚོ་བའི་ནང་གི་
34



རྩོམ་རིག་རྣམ་བཤད།
གང་ཟག་མིའི་སྤྱོད་ཚུལ་ལ་དམིགས་པ་ཞིག་ཡིན་རྐྱེན་སྤྱི་ཚོགས་ཀྱི་འཚོ་བའི་རྨང་
གཞི་ཧ་ཅང་བརྟན་ལ་སྤྱི་ཚོགས་ཀྱི་འཚོ་བ་དངོས་དང་འབྲེལ་བ་དམ་ཟབ་ཡོད་
པ་ཞིག་ཡིན།
རིག་རྩལ་གྱི་བརྩམས་ཆོས་ཇི་འདྲ་ཞིག་ཡིན་རུང་དེ་དག་གི་འབྲི་སྟངས་
དང་འབྲས་བུ་མི་འདྲ་བ་ཡོད་པ་སྟེ། ཡག་པོ་ཡོད་ལ་སྡུག་པོ་ཡོད་པ། བདེན་པ་
ཡོད་ལ་རྫུན་མ་ཡོད་པ། འགའ་རེ་གཏིང་ཟབ་ལ་འགའ་རེ་གཏིང་ཟབ་པོ་མེད་
པ། འགའ་རེ་འཚོ་བ་ཇི་བཞིན་འབྲི་བ་དང་། འགའ་རེས་རབ་བཏགས་དང་
འཕྲུལ་སྣང་ གི་ རྣམ་ པ་ སྤྱོད་ པ་ སོགས་ ཡོད། འོན་ ཀྱང་ རྣམ་ པ་ དང་ ངོ༌ བོ།
འབྲས་བུ་བཅས་གང་འདྲ་ཞིག་བྱུང་མིན་ལ་མི་ལྟོས་པར་དེ་དག་ཚང་མ་ནི་སྤྱི་
ཚོགས་ཀྱི་འཚོ་བ་ངེས་ཅན་ཞིག་རྩོམ་པ་པོའི་བསམ་པར་ཤར་ནས་བྱུང་བ་ ཤ་
སྟག་ཡིན། དཔེར་ན། དུས་རབས་བཅོ་བརྒྱད་ནང་བྱུང་བའི་《རྫ་རྩི་ཅན་གི་
གཏམ་རྒྱུད་》ཞེས་ པ་དེའི་ རྩོམ་པ་པོ་ནི་བློ་བཟང་ཚུལ་ཁྲིམས་ ཡིན་ པ་ དང་།
ཁོང་ནི་པན་ཆེན་དྲུག་པ་དཔལ་ལྡན་ཡེ་ཤེས་ཀྱི་སློབ་མ་དང་། པན་ཆེན་བདུན་
པ་བསྟན་པའི་ཉི་མ་ལགས་ཀྱི་ཡོངས་འཛིན་སྔ་མ་ཡིན། ཁོང་ནི་ཤེས་རྒྱ་ཆེ་ལ་
ཡིད་གཞུང་པའི་ཆོས་པ་ཚུལ་ལྡན་ཞིག་ཡིན་ཞིང་། ཁོང་གིས་རྟག་ཏུ་ལྐོག་ཟ་
ཁོག་རུལ་གྱི་སེར་སྐྱ་དཔོན་རིགས་ཚོར་ཁོང་ཁྲོ་ཆེན་པོ་བྱེད་པ་མ་ཟད། དེ་ཚོར་
ཁ་བརྡུང་གཏོང་གི་ཡོད་རྐྱེན་དཔོན་ངན་ཟ་རྔམ་ཅན་ཚོས་ཞེ་འཁོན་གྱིས་མཐའ་
འབུད་བཏང་བས་ཁོང་ཡོངས་འཛིན་ལས་གནས་ལས་བྲལ་ཏེ་རི་ཁྲོད་དབེན་པ་
ཞིག་ཏུ་ཕེབས་དགོས་བྱུང་བ་རེད། དེ་ལྟར་ཁོང་ཡོངས་འཛིན་ཆེན་པོ་ཞིག་ནས་
དབེན་གནས་སྒོམ་ཆེན་ཞིག་ཏུ་འགྱུར་ཐོག་ཆབ་སྲིད་ཀྱི་ཐོབ་ཐང་ཡང་ཉམས་
ཞན་དུ་སོང་། དེའི་དབང་གིས་དཔོན་ངན་ཟ་རྔམ་ཅན་ཚོའི་བྱེད་སྟངས་ལ་
སུན་འབྱིན་དང་རང་གི་འདོད་དོན་མ་གྲུབ་པའི་སྐྱོ་ཤས་མཚོན་ཕྱིར་གཞིས་རྩེའི་
ཤར་ངོས་ལྕགས་ཐང་བྲག་སྐྱ་ཞེས་པར་མཚམས་ལ་བཞུགས་པའི་བར་གསེང་དུ་
《རྫ་རྩིག་གི་གཏམ་རྒྱུད་》ཞེས་པ་དེ་རྩོམ་འབྲི་མཛད་ཡོད་པ་རེད། ང་ཚོས་
35



ལེའུ་དང་པོ། རྩོམ་རིག་གི་ངོ་བོའི་སྐོར།
i–
གཏམ་རྒྱུད་དེའི་ནང་ནས་རྩོམ་པ་པོ་རང་ཉིད་ཀྱི་འཚོ་བའི་སྟེང་དུ་བྱུང་བའི་
འགལ་རྐྱེན་དང་སྐབས་དེའི་སྤྱི་ཚོགས་ནང་གནས་པའི་དཔོན་ངན་ཚོའི་བྱེད་
སྟངས་དེ་རྣམས་སྒྱུ་ རྩལ་ གྱི་ ཐོག་ནས་ རྫ་ ར་ སེར་སྐྱ་ དང་བྱི་ བ་ སྨུག་ཆུང་ གི་
གཟུགས་སུ་བཀོད་པ་དང༌། སྒྲུང་ནང་གི་སྒོམ་ཆེན་ནི་རྩོམ་པ་པོ་རང་ཉིད་ཀྱི་
འཚོ་བ་དེ་རྨང་གཞི་བྱས་ཏེ་བྲིས་པ་ཞིག་ཡིན་པ་གསལ་པོར་མཐོང་ཐུབ་པ་ཞིག་
ཡིན་ལ་སྐབས་དེའི་སྤྱི་ཚོགས་ནང་དཔོན་ངན་ཚོས་གཅིག་ལ་གཅིག་རྟེན་བྱས་ཏེ་
ངན་སྤྱོད་མཁྲེགས་བཟུང་དང་བཟང་པོ་མཐའ་ལ་འབུད་པའི་ཉེས་སྤྱོད་ལ་སུན་
འབྱིན་དང་། སྒོམ་ཆེན་གྱིས་གདུག་རྩུབ་ཀྱི་དབང་ཤུགས་ངན་པར་མི་འཇིགས་
པར་འཐབ་རྩོད་བྱེད་ཕོད་པའི་སྙིང་སྟོབས་དེ་མཚོན་པར་བྱས་ཡོད་པ་མ་ཟད།
ཕྱོགས་གཞན་ཞིག་ནས་གཞུང་དྲང་ཞིང་བདེན་པའི་རྒྱབ་ཏུ་ལངས་ཏེ་མ་རུང་
པའི་བྱ་ངན་སྤྱོད་ངན་ལ་འཐབ་རྩོད་བྱེད་ཕོད་པའི་མི་མི་ཉུང་བ་ཞིག་གནས་
ཡོད་པ་ཡང་གསལ་མཚོན་བྱས་ཡོད་པ་རེད། སྐབས་དེའི་དབང་སྒྱུར་གྲལ་རིམ་
གྱི་ཁྲོད་དུ་ལྐོག་ཟ་རྐུ་རྒྱག་གི་སྲོལ་ངན་རྒྱུན་ཆགས་སུ་འགྱུར་བ་དེ་གསལ་མཚོན་ .
དང་། ཕྱོགས་གཞན་ཞིག་ནས་གཏམ་རྒྱུད་དེས་མ་བྱིན་ལེན་པ་ནི་ཆེས་ཐ་ཤལ་
གྱི་སྤྱོད་ལམ་ཞིག་ཡིན་པས་ཅིས་ཀྱང་སྤོང་དགོས་པའི་མི་ཆོས་ཀུན་སྤྱོད་ཀྱི་རྩ་
དོན་གསལ་བཤད་དང་། མིའི་སྤྱོད་བཟང་གི་ལྟ་བ་མཚོན་པར་བཅས་བྱས་ཡོད་
པ་རེད། དཔེར་ན། རྣམ་གྲོལ་གྱིས་བརྩམས་པའི་《ཆར་ཤུལ་གྱི་ནགས་ཚལ་》
ཞེས་པའི་བརྩམས་སྒྲུང་དེའི་ནང་རྩོམ་པ་པོས་ལོ་བཅུའི་དུས་ཟིང་ནང་གང་ཅིར་
གནོད་སྐྱོན་ཚབ་ཆེན་བྱུང་བའི་གནས་ཚུལ་དངོས་དེ་འབྱུང་རྐྱེན་བྱས་པ་དང༌།
སྐབས་བཅུ་གཅིག་པའི་ཀྲུང་ཨུ་ཚང་འཛོམ་གྲོས་ཚོགས་ཐེངས་གསུམ་པའི་ཐོག་
བསམ་བློའི་སློབ་སྟོན་གྱི་མཛད་ཕྱོགས་དང་། དཔལ་འབྱོར་འཛུགས་བསྐྲུན་གྱི་
མཛད་ཕྱོགས་ལ་ གནས་ཚུལ་དངོས་དང་མཐུན་པའི་གཏན་འབེབ་ གསར་པ་
དང་། རྒྱལ་ཡོངས་ཀྱི་ལས་ཀའི་ལྟེ་གནད་དེ་དེང་རབས་ཅན་བཞི་མངོན་དུ་
འགྱུར་བའི་འཛུགས་བསྐྲུན་ཐོག་འཇོག་དགོས་དོན་དང་ལྷག་པར་“མི་བཞི་ངན་
36



རྩོམ་རིག་རྣམ་བཤད།
རེངས་”ཀྱི་སྤྱོད་ངན་འོག་ཏུ་ཉམས་དགའ་བའི་ཡུལ་ལྗོངས་དང་འཛུགས་སྐྲུན་
གང་ཅིར་གཏོར་བཤིག་བྱས་པའི་གནས་ཚུལ་ཚུར་སྣང་དང༌། དུས་མཚུངས་
“གཡོན་ཐལ་”གྱི་བསམ་པའི་ལྕགས་སྒྲོག་དང་དུག་སྐྱོན་ཕོག་ཆེ་བས་དུས་བབ་
གསར་པའི་འཛུགས་ སྐྲུན་བྱེད་ པའི་ནང་དུ་གནས་པའི་ མི་འདྲ་མིན་གྱི་རྣམ་
འགྱུར་མཚོན་པར་བྱས་ཡོད། དེ་ལྟར་བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་
སྲོག་ཆགས་གཏམ་རྒྱུད་ཀྱི་རྣམ་པ་ཅན་གྱི་བརྩམས་སྒྲུང་ཇེ་ཆེར་འཕེལ་བའི་རྒྱུ་
མཚན་ནི་རྩོམ་པ་པོས་སྤྱི་ཚོགས་འཚོ་བའི་ནང་གི་འགལ་བ་དང་ལོ་རྒྱུས་ཀྱི་དོན་
རྐྱེན་སོགས་གསལ་པོར་མཐོང་ཡང་ཐད་ཀར་དཔྱད་གཏམ་བརྗོད་ན་ཆབ་སྲིད་
དང་སྤྱི་ཚོགས་ཀྱི་དངོས་ཡོད་ ཐད་ སྟབས་མི་བདེ་བ་དང་ཁྱབ་སྤེལ་བྱེད་རྒྱུར་
གནོད་པས་སྲོག་ཆགས་ཀྱི་གཟུགས་སུ་བཀོད་ནས་རང་གི་འདོད་དོན་བཤད་ན་
གཏམ་རྒྱུད་གསོན་ཉམས་ལྡན་ཞིང་ཀློག་མཁན་གྱི་ཡིད་དབང་འཕྲོག་པའི་མཐུ་
ལས་ མི་ ཚང་ མ་ ལ་ སློབ་ གསོ་ ཐེབས་ པའི་ དམིགས་ ཡུལ་ འགྲུབ་ པར་ མ་ ཟད།
བརྩམས་སྒྲུང་གི་སྒྱུ་རྩལ་གྱི་ནུས་པ་ཡང་དེ་བས་ལེགས་པར་ཐོན་ཐུབ་བོ།
དེ་མིན་ཡུལ་ལྗོངས་ཀྱི་མཛེས་རིས་དང་རི་ཆུ་སོགས་འབྲི་སྐབས་དེ་ཁོ་ན་
ཁེར་རྐྱང་དུ་རྩོམ་འབྲི་བྱས་ པ་ ཞིག་ མ་ ཡིན་ པར་ རྩོམ་ པ་ པོས་ ཡུལ་ ལྗོངས་ལ་
བསྔགས་བརྗོད་བྱས་པ་དང་དུས་མཚུངས་འཚོ་བའི་ནང་གི་གནད་དོན་ངེས་
ཅན་ཞིག་ལ་བསྔགས་བརྗོད་དམ་ཟུར་ཟ་བྱེད་ཀྱི་ཡོད་རྐྱེན་བརྩམས་ཆོས་དེ་དག་
ཡང་སྤྱི་ཚོགས་ཀྱི་འཚོ་བ་དང་འབྲེལ་བ་དམ་ཟབ་ཅིག་ཡོད་པ་རེད། དཔེར་ན།
ཤེལ་དཀར་གླིང་པ་མི་འགྱུར་ལྷུན་གྲུབ་ཀྱིས་རྒྱ་གར་རྡོ་རྗེ་གླིང་དུ་1911ལོར་
སྐབས་དེར་ཕྱི་རྒྱལ་དུ་ཡོད་པའི་བོད་རིགས་རྣམས་རང་གི་ཕ་ཡུལ་ལ་གཅེས་
འཛིན་བྱེད་པའི་སེམས་ཤུགས་ཉམས་ཤིང་བསམ་པ་གྲུ་ནང་དུ་མི་ཚུད་སྟབས་
རྒྱལ་དབང་སྐུ་ཕྲེང་བཅུ་གསུམ་གྱིས་ཁོང་ལ་ལྷ་ས་དྲན་པའི་སྙན་རྩོམ་ཞིག་བྲི་
དགོས་རྒྱུའི་སྐུལ་མ་གནང་བ་ལྟར་《དཔལ་གྱི་ཆོས་འཁོར་ལྷ་ས་དྲན་གླུ་》ཞེས་པ་
རྩོམ་གནང་མཛད། ཁྱོན་ཤོ་ལོ་ཀ་46ཡོད།
37



ལེའུ་དང་པོ། རྩོམ་རིག་གི་ངོ་བོའི་སྐོར།
རྩོམ་པ་པོས་ཚད་གཞི་ངེས་ཅན་ཞིག་གི་ཐོག་ནས་རང་ཡུལ་ལ་བསྔགས་
བརྗོད་དང་མི་ཡུལ་ལ་སུན་འབྱིན་བྱས་ཡོད་པ་མ་ཟད། རྩོམ་པ་པོ་རང་ཉིད་ཕ་
ཡུལ་དུ་དེ་མ་ཉིད་ལ་སླེབས་ན་ཅི་མ་རུང་སྙམ་པའི་འདུན་པ་དེ་གསལ་མཚོན་
བྱས་ཡོད་པ་རེད། །
3. ལོ་རྒྱུས་ཀྱི་ནང་དོན་མཚོན་པའི་རྩོམ་རིག་དེ་དག་གི་འབྱུང་གཞི་ཡང་
སྤྱི་ཚོགས་ཀྱི་འཚོ་བ་དེ་ཡིན། བརྩམས་ཆོས་འགའ་རེས་ནི་གནའ་རབས་ཀྱི་རྩོམ་
རིག་ལས་བཅོས་སྒྲིག་བྱས་པ་དང་། ཡང་ན་ལོ་རྒྱུས་ཀྱི་དཔྱད་གཞི་ཡིག་རིགས་
འགའ་རེས་གཞིར་བཟུང་ཏེ་རྩོམ་འབྲི་བྱས་པའི་བརྩམས་ཆོས་དེ་དག་གི་འབྱུང་
གཞི་ནི་གནའ་རབས་ཀྱི་བརྩམས་ཆོས་དང་དཔྱད་གཞིའི་ཡིག་རིགས་དེ་དག་
ཡིན་པ་ལས་སྤྱི་ཚོགས་ཀྱི་འཚོ་བ་ནི་བརྩམས་ཆོས་དེ་དག་གི་འབྱུང་གཞི་མ་ཡིན་
ཞེས་སྨྲས་ན། དེ་ནི་མ་འགྲིག་པ་ ཞིག་ཡིན་པ་གསལ་པོར་མཆིས། གནའ་
རབས་ཀྱི་རྩོམ་རིག་དང་དཔྱད་གཞི་དེ་དག་ནི་འདས་ཟིན་པའི་དུས་རབས་ཀྱི་
ནང་དུ་རྩོམ་པ་པོས་སྐབས་དེའི་སྤྱི་ཚོགས་ཀྱི་འཚོ་བ་དངོས་ལ་སྙིང་བསྡུས་དང༌
གདམ་གསེས་བྱས་པ་ལས་བྱུང་བ་ཞིག་ཡིན། དེ་ལྟར་ལོ་རྒྱུས་ཀྱི་དཔྱད་གཞིའི་
ཡིག་རིགས་རྣམས་ནི་སྐབས་དེའི་སྤྱི་ཚོགས་ཀྱི་གནས་ཚུལ་རྩོམ་འབྲི་བྱས་པ་དང་།
དཔྱད་གཞི་དེ་དག་གི་འབྱུང་གཞི་ནི་སྐབས་དེའི་སྤྱི་ཚོགས་ཀྱི་འཚོ་བ་དངོས་དེ་
ཡིན་པ་དང་ཉེ་ལམ་གནའ་རབས་ཀྱི་བརྩམས་ཆོས་ལ་བཅོས་སྒྲིག་བྱེད་པ་དང་ལོ་
རྒྱུས་ཀྱི་དཔྱད་གཞིའི་ཡིག་རིགས་འགའ་རེ་ལ་གཞིགས་ཏེ་གསར་རྩོམ་བྱེད་པའི་
དམིགས་ཡུལ་ནི། གཅིག་ནས་སྐབས་དེའི་ལོ་རྒྱུས་ཀྱི་འཚོ་བ་མཚོན་པར་བྱེད་པ་
དང་། གཉིས་ནས་ལོ་རྒྱུས་ཐོག་གི་སྤྱི་ཚོགས་ཀྱི་འཚོ་བ་དེ་བསྐྱར་དུ་མི་རྣམས་ཀྱི་
མིག་ལམ་དུ་གསལ་ སྟོན་བྱེད་ རྒྱུ་དེ་ ཡིན་ པ་དང༌། ཕྱོགས་ གཞན་ཞིག་ནས་
བརྩམས་ཆོས་དེ་དག་ནི་དེ་རིང་ཀྱི་དགོས་མཁོར་གཞིགས་ཏེ་བཅོས་སྒྲིག་དང༌
གསར་རྩོམ་བྱེད་པའི་དམིགས་ཡུལ་ནི་དེང་གི་སྤྱི་ཚོགས་ཀྱི་འཚོ་བའི་སྐུལ་སྤྱོད་
ལས་བྱུང་བ་ཞིག་ཡིན་རྐྱེན། བརྩམས་ཆོས་དེ་གྲས་ལ་ཚད་གཞི་ངེས་ཅན་ཞིག་
38



རྩོམ་རིག་རྣམ་བཤད།
གི་ཐོག་ནས་ད་ལྟའི་དུས་བབ་ཀྱི་རེ་འདོད་དང་དུས་རབས་ཀྱི་སྙིང་སྟོབས་མང་
ཉུང་མི་ལྟོས་པ་ཞིག་མཉམ་བསྲེས་བྱས་ཡོད་པ་རེད། འོན་ཀྱང་གནའ་རབས་ཀྱི་
བརྩམས་ཆོས་བཅོས་སྒྲིག་དང་ལོ་རྒྱུས་ཀྱི་དཔྱད་གཞིའི་ཡིག་རིགས་ལ་གཞིགས་
ཏེ་གསར་རྩོམ་བྱས་པའི་ལོ་རྒྱུས་ཀྱི་འཁྲབ་གཞུང་དང་བརྩམས་སྒྲུང་གསར་རྩོམ་
བྱེད་པའི་རྨང་གཞི་ནི་ལོ་རྒྱུས་ལ་ཞིབ་འཇུག་བྱེད་རྒྱུ་དང་། ལོ་རྒྱུས་ཀྱི་ངོ་བོ་དང་
ཆོས་ཉིད། ལོ་རྒྱུས་ཐོག་གི་མི་སྣའི་སེམས་ཁམས་དང་བརྩེ་དུང་། ལས་དབང་
དང་འཚོ་བའི་རྣམ་པ་སོགས་ལ་ཞིབ་འཇུག་བྱེད་རྒྱུ་དེ་ཡིན་པས་རྩོམ་པ་པོས་
གསར་རྩོམ་བྱེད་སྐབས་སྐབས་དེའི་ལོ་རྒྱུས་ཀྱི་གནས་ཚུལ་དངོས་དང་ཅི་ནས་
ཀྱང་མཐུན་པར་བྱེད་དགོས་པ་ལས་བརྩམས་ཆོས་དེ་དག་དེང་རབས་ཅན་དུ་མི་
འགྱུར་བར་བྱེད་དགོས། དེ་འདྲ་ཞིག་མ་བྱས་ཚེ་ལོ་རྒྱུས་ཀྱི་གནས་ཚུལ་དངོས་
ལ་འཁྱོག་བཤད་བྱེད་པའི་འདམ་རྫབ་ཏུ་ལྷུང་བ་དང་ལོ་རྒྱུས་དངོས་ལ་གཙིགས་
མཐོང་མི་བྱེད་པའི་ལམ་ཡན་ཐོག་ཏུ་བསྐྱོད་རྒྱུར་སྔོན་འགོག་བྱེད་དགོས་པ་རེད།
མདོར་ན། མིའི་རིགས་ཀྱི་སྤྱི་ཚོགས་ནི་མུ་མཐུད་ནས་མདུན་བསྐྱོད་དང་
འཕེལ་རྒྱས་འགྲོ་བཞིན་ཡོད་པ་མ་ཟད། མི་རྣམས་ཀྱི་འཚོ་བ་ཡང་ཆེས་ཕུན་
སུམ་ཚོགས་ ཤིང་རྣམ་ པ་ མི་ འདྲ་ བར་ བརྟེན་ རྩོམ་ རིག་ སྒྱུ་ རྩལ་ ཡང་ དེ་དང་
མཚུངས་པར་བརྗོད་གཞི་དང༌། བརྗོད་དོན། ཉམས་འགྱུར་སོགས་སྣ་མང་
ཞིག་ཐོན་ཡོད་པ་རེད། དེ་ལྟར་དུས་རབས་གང་ཞིག་དང་། བརྗོད་དོན་གང་
ཞིག་ཡིན་རུང་ཚང་མ་ནི་སྤྱི་ཚོགས་ཀྱི་འཚོ་བ་ཚུར་སྣང་བྱས་པ་ཤ་སྟག་ཡིན་ལ།
སྤྱི་ཚོགས་ཀྱི་འཚོ་བ་ནི་རྩོམ་རིག་གསར་རྩོམ་གྱི་འབྱུང་ཁུངས་ཉག་ཅིག་ཡིན་ཞེས་
པའི་རྒྱུ་མཚན་ཡང་དེ་ཡིན་ནོ།
རྩོམ་རིག་ནི་སྤྱི་ཚོགས་ཀྱི་འཚོ་བ་ངེས་ཅན་ཞིག་མིའི་རིགས་ཀྱི་ཀླད་པའི་
ནང་ཚུར་སྣང་བའི་ཐོན་དངོས་ཤིག་ཡིན་པ་དང༌། དེ་ནི་མི་རྣམས་ཀྱི་དམིགས་
བསལ་བྱ་འགུལ་གྱི་རྣམ་པ་ཞིག་ཡིན་པ་མ་ཟད། བྱ་འགུལ་དེ་དག་གི་དམིགས་
བསལ་ཐོན་དངོས་ཤིག་ཀྱང་ཡིན། བོད་རིགས་ཀྱི་རྩོམ་རིག་དེ་དག་ཡང་བོད་
39



ལེའུ་དང་པོ། རྩོམ་རིག་གི་ངོ་བོའི་སྐོར།
རིགས་ཀྱི་འདུ་ཤེས་འཛིན་སྟངས་ཤིག་དང་། སྤྱི་ཚོགས་ཀྱི་འཚོ་བ་ངེས་ཅན་
ཞིག་བོད་རིགས་ཀྱི་ཀླད་པའི་ནང་ཚུར་སྣང་བའི་ཐོན་དངོས་ཤིག་རེད། དེར་
བརྟེན་ང་ཚོས་རྩོམ་རིག་ལ་ཞིབ་འཇུག་བྱེད་སྐབས་ཡང་། རྩོམ་རིག་རང་སྟེང་
ནས་ཁེར་རྐྱང་དུ་ཞིབ་འཇུག་བྱེད་མི་རུང་བར་བོད་ཀྱི་སྤྱི་ཚོགས་ཧྲིལ་པོའི་གནས་
ཚུལ་དང་ལོ་རྒྱུས་ཀྱི་འབྱུང་རྐྱེན་དང་རྩོམ་རིག་དེ་དག་འབྱུང་བའི་སྤྱི་ཚོགས་ཀྱི་
འཚོ་བ་དང་ཟུང་འབྲེལ་བྱས་ནས་ཞིབ་འཇུག་བྱེད་དགོས་པ་ཞིག་ཡིན།
གསུམ་པ། སེམས་གཙོ་རིང་ལུགས་ཀྱིས་རྩོམ་པ་པོའི་རང་
ངོས་ཀྱི་འདུ་ཤེས་”དང་“རིག་པའི་ཀློང་བརྡོལ་བ་”
“ལས་རྒྱུ་འབྲས་ལ་བརྟེན་ནས་བྱུང་བ་”དང་
ཡང་ན་“ལྷ་ཡིས་གནང་བ་”
ཞེས་པའི་ལྟ་ཚུལ་གྱི་སྐོར།
A
མི་རྣམས་ཀྱིས་རྩོམ་རིག་སྒྱུ་རྩལ་གྱི་ངོ་བོའི་ཐད་ངོས་འཛིན་བྱེད་རྒྱུ་དེ་ནི་
འགལ་བ་དང་རྩོད་གླེང་དང་འཐབ་རྩོད་བྱ་རྒྱུ་བརྒྱུད་ཏེ་རྒྱུན་ཆད་མེད་པར་
གཏིང་ཟབ་ཅན་དུ་འགྱུར་བཞིན་ཡོད་ལ། སྤྱི་ཚོགས་ཀྱི་འཚོ་བ་དང་རྩོམ་རིག་
སྒྱུ་རྩལ་གྱི་འབྲེལ་བའི་ཐད་ལྟ་ཚུལ་ཤིན་ཏུ་མང་ཞིང་རྙོག་འཛིང་ཅན་ཞིག་ཡིན།
འོན་ཏེ་ང་ཚོས་ལྟ་ཚུལ་དེ་དག་གི་སྙིང་པོ་མཐར་གཏུགས་ན་སེམས་གཙོ་རིང་
ལུགས་ཀྱི་རྩོམ་རིག་གི་ལྟ་ཚུལ་དང་དངོས་གཙོ་རིང་ལུགས་ཀྱི་རྩོམ་རིག་གི་ལྟ་
ཚུལ་ཞེས་ཁག་གཉིས་སུ་དབྱེ་ཆོག་པ་མ་ཟད། སེམས་གཙོ་རིང་ལུགས་ཀྱི་ནང་
དུ་ཡང་མི་འདྲ་བའི་ལྟ་ཚུལ་གཉིས་གྲུབ་ཡོད་པ་སྟེ། རང་སྣང་སེམས་གཙོ་རིང་
ལུགས་དང་ཕྱི་ཡུལ་སེམས་གཙོ་རིང་ལུགས་ཡིན།
སེམས་གཙོ་རིང་ལུགས་ཀྱིས་རང་སྣང་གི་འདུ་ཤེས་དང་སེམས་ཁམས་དེ་
40



རྩོམ་རིག་རྣམ་བཤད།
ད་ཡོད་འཇིག་རྟེན་གྱི་འབྱུང་གཞི་ཞིག་ཡིན་པར་ངོས་འཛིན་བྱེད་ཀྱི་ཡོད་རྐྱེན།
རྩོམ་རིག་སྒྱུ་རྩལ་ནི་རང་ངོས་འདུ་ཤེས་ཀྱི་འགུལ་བསྐྱོད་ལས་བྱུང་བའི་ཐོན་རྫས་
ཤིག་ཡིན་ཞིང་། དེ་ནི་རྩོམ་པ་པོའི་ “ སྐྱེལ་སྟོབས་ཤེས་ རབ་” “ རང་ངོས་ཀྱི་
སེམས་ཁམས་དང་རང་ངོས་ཀྱི་རྟོག་པ་ལས་བྱུང་བ་”“རིག་པའི་ཀློང་བརྡོལ་བ་”
ལས་བྱུང་བ་ཞིག་ཡིན་པར་ངོས་འཛིན་མཁན་འཇར་མན་གྱི་ཁང་དའ་སོགས་
ཡོད་པ་མ་ཟད། ཁྲའུ་ཁྲོན་སྦེ་ཚུན་གྱིས་ཚབ་བྱས་པའི་ཤར་ཕྱོགས་པའི་རིག་པ་
སྨྲ་བ་རྣམས་ཀྱིས་ཀྱང་གོང་སྨོས་ཀྱི་གཞུང་ལུགས་དེ་ འཕེལ་རྒྱས་ཤུགས་ཆེར་
བཏང་ཡོད། ཁོང་གིས་《ཡིད་སྐྱོའི་མཚོན་རྟགས་》ཞེས་པའི་ནང་དུ་རྩོམ་པ་
པོའི་རང་ངོས་ཀྱི་འདུ་ཤེས་ཁོ་ན་ལས་རྩོམ་རིག་གསར་རྩོམ་གྱི་ཆོས་ཉིད་ལ་ཞིབ་
འཇུག་གནང་ཞིང༌། ཁོང་གིས་རྩོམ་རིག་སྒྱུ་རྩལ་ནི་མིའི་མི་ཚེའི་“ ཡིད་སྐྱོ་བའི་
མཚོན་རྟགས”ཤིག་ཡིན་ཞེས་ངོས་འཛིན་གནང་བ་མ་ཟད“ཡིད་སྐྱོ་བ”ཞེས་པ་
དེ་ནི་སྤྱི་ཚོགས་ཀྱི་འཚོ་བའི་ལག་ལེན་ལས་བྱུང་བའི་ཐོན་རྫས་ཤིག་མ་ཡིན་པར་
དེ་ནི་མིའི་རིགས་ཀྱི་ཐོག་མའི་རང་གཤིས་ལས་བྱུང་བ་ཞིག་ཡིན་པ་དང༌། དེ་ནི་
མི་སྐྱེས་མ་ཐག་ནས་རང་ངོས་ལ་སྔར་ནས་ཡོད་བཞིན་པའི་སེམས་ཁམས་ཀྱི་འདུ་
ཤེས་ཤིག་ཡིན། ཕྲུ་གུ་བཙས་མ་ཐག་ཏུ་ངུ་འབོད་ཐེངས་དང་པོ་དེ་ནི་ཁོང་ཡིད་
སྐྱོ་བའི་རང་གཤིས་ཀྱི་མཚོན་ཚུལ་ཡིན་ལ། ངོ་བོའི་ཕྱོགས་ནས་བལྟས་ཚེ་ཆེས་
དངོས་ཡོད་ཀྱི་སྒྱུ་རྩལ་དེ་ཡིན་“ ཕྲུ་གུར་འོ་མ་བསྣུན་རྗེས་གཉིད་དུ་ཡུར་བ་དང༌།
གཉིད་ཁུག་རྗེས་ཞལ་ངོས་ནས་བགད་མོའི་མདངས་འཕྱུར་བ་དེ་མིའི་རིགས་ཀྱི་
སྙན་ཚིག་དང་། མི་རིགས་ཀྱི་སྒྱུ་རྩལ་ཡིན” ཞེས་བརྗོད་ཡོད་པ་རེད་ལ། དེ་
མིན་རང་བྱུང་ཁམས་དང་མིའི་རིགས་ཀྱི་སྤྱི་ཚོགས་ཀྱི་འབྱུང་གཞི་ནི་ གནམ་
བསྐོས་གནས་ལུགས་དང་ལས་རྒྱུ་འབྲས་ཡིན་པར་ངོས་འཛིན་བྱས་ཞིང༌། རྒྱུ་
མཚན་དེར་གཞིགས་ནས་རྩོམ་རིག་གི་སྣང་ཚུལ་ལ་ཞིབ་འཇུག་བྱས་ཏེ། རྩོམ་
རིག་སྒྱུ་རྩལ་གྱི་ཞིབ་འབྲི་བྱས་པའི་བྱ་དངོས་དེ་དག་ནི་དངོས་པོའི་ཕུང་པོ་ལ་
ལད་མོ་བྱས་པ་ཁོ་ན་ལས་མ་འདས་ཞེས་པའི་འདོད་ཚུལ་འཛིན་མཁན་ཡང་ཡོད།
41



ལེའུ་དང་པོ། རྩོམ་རིག་གི་ངོ་བོའི་སྐོར།
ཕོ་ལ་ཐུ་ཡིས་ཉལ་ཁྲི་ཞིག་ལ་དཔེ་བཞག་ཏེ། ཉལ་ཁྲི་ཞིག་ལ་མཚོན་ན་ཁོག་
གསུམ་ཡོད་པ་སྟེ་“གཅིག་ནི་རང་བྱུང་ཁམས་ཀྱི་ནང་དུ་ཐོག་མ་ནས་ཡོད་པ་དེ་
ཡིན་ཞིང་། ངའི་བསམ་བློར་དེ་ནི་ ལྷ་ ཡིས་ གསར་བསྐྲུན་བྱས་ པ་ ཞིག་ཡིན།
གཉིས་ནི་ཤིང་བཟོ་མཁན་གྱིས་བསྐྲུན་པ་དེ་ཡིན། གསུམ་ནི་རི་མོ་མཁན་གྱིས་
གསར་བསྐྲུན་བྱས་པ་དེ་ཡིན་”ཞེས་གསུངས་པ་དང་། ལྷ་ཡིས་གསར་བསྐྲུན་
བྱས་པའི་ཉལ་ཁྲི་ནི་“འདུ་ཤེས་ནང་ཡོད་པའི་བཟོ་དབྱིབས་”དེ་ཡིན་ལ། དེ་ནི་
རང་བྱུང་ཁམས་ནང་ཐོག་མ་ནས་གནས་ཡོད་པའི་ཉལ་ཁྲི་དེ་ཡིན་ཞིང་། ཤིང་
བཟོ་མཁན་ གྱིས་ བཟོས་ པའི་ ཉལ་ཁྲི་ དེ་ ནི་ “ འདུ་ ཤེས་ ནང་ ཡོད་ པའི་ བཟོ་
དབྱིབས་” དེར་ལད་ཟློས་བྱས་ཏེ་གསར་བསྐྲུན་བྱས་པའི་དངོས་པོའི་ཕུང་པོ་ཡི་
ཉལ་ཁྲི་ཞིག་ཡིན་པ་དང་། རི་མོ་མཁན་གྱིས་བྲིས་པའི་ཉལ་ཁྲི་དེ་ནི་ཤིང་བཟོ་
མཁན་གྱིས་བཟོས་པའི་ཉལ་ཁྲི་ལ་ལད་མོ་བྱས་ཏེ་བྲིས་པ་ཞིག་ཡིན་རྐྱེན། རི་མོ་
མཁན་གྱིས་ལད་ཟློས་བྱས་པ་དེ་ནི་“ རང་བྱུང་ཁམས་དང་རིམ་གྲལ་གསུམ་གྱི་
ཁྱད་པར་ཡོད་པ་ཞིག་ཡིན་”ཞེས་བརྗོད་ཡོད་ལ། འཇིག་རྟེན་དང་བརྩམས་
ཆོས་གཉིས་ཀྱི་འབྲེལ་བའི་སྐོར་ལ་ཕོ་ལ་ཐུ་ཡིས་འཇིག་རྟེན་གྱི་བྱ་དངོས་རིགས་
གསུམ་ཡོད་པར་འདོད་དེ། གཅིག་ནི་མི་འགྱུར་བརྟན་པའི་བདག་ཉིད་གྱི་དོན་
དམ་པའི་འདུ་ཤེས་སམ་བདེན་པར་གྲུབ་པའི་ཆོས་ཏེ་རྟོག་པས་འཛིན་པ་ལས་
ཚོར་ཤེས་དང་མྱོང་ གོམས་ ལ་ མི་མངོན་ པ་ ཞིག་ དང༌། རིགས་གཉིས་ པ་ནི་
རིགས་དང་པོ་ཚུར་སྣང་བ་སྟེ། དེ་ནི་དབང་ཤེས་ཀྱིས་ཟིན་པའི་འཇིག་རྟེན་གྱི་
བྱ་དངོས་ཡོད་དོ་ཅོག་ཡིན། རིགས་གསུམ་པའང་རིགས་གཉིས་པའི་ལད་མོ་སྟེ།
དཔེར་ན་མེ་ལོང་ནང་གི་གཟུགས་བརྙན་དང་སྒྱུ་རྩལ་བརྩམས་ཆོས་ནང་ཞིབ་ཏུ་
བྲིས་པའི་གཏམ་རྒྱུད་ལྟ་བུ་དེ་ལྟར་རིགས་འགྲེ་ན། སྒྱུ་རྩལ་ནི་“དོན་དམ་འདུ་
ཤེས་ཀྱི་འཇིག་རྟེན་དང་“བར་ཆོད་གསུམ་ཡོད། དེ་བས་སྒྱུ་རྩལ་ནི་”གཟུགས་
བརྙན་གྱི་གཟུགས་བརྙན་”དང་། ལད་མོའི་ལད་མོ་ཡིན་པར་འདོད་ལ། འདི་
ལྟར་ལད་མོའི་ལྟ་ཚུལ་ཁོ་ནའི་དབང་དུ་སོང་ནས་ཁོང་གི་ལྟ་བ་མཐར་ཐུག་ནི་སྒྱུ་
42



རྩོམ་རིག་རྣམ་བཤད།
རྩལ་གྱི་དངོས་ཡོད་ཀྱི་རང་བཞིན་དེ་ཁས་མི་ལེན་ནོ། །
བོད་ཀྱི་ནང་པ་སངས་རྒྱས་པའི་ཆོས་ལུགས་ཀྱི་ནང་དུ་ཡང་ལས་འབྲས་ལ་
བརྟེན་ནས་འབྱུང་བའམ་ཡང་ན་ལྷ་ཡིས་གནང་བ་ཞེས་པའི་འདོད་ཚུལ་དེ་བོད་
རིག་པའི་ཁྱབ་ཁོངས་ནང་དུ་ཤུགས་རྐྱེན་ཆེན་པོ་ཡོད་པ་མ་ཟད། དོན་དངོས་
འགའ་ཞིག་ལ་དེང་རབས་ཀྱི་ཚན་རིག་ཐོག་ནས་ཀྱང་ཡོད་མེད་ཀྱི་འགྲེལ་བཤད་
བྱེད་མི་ཐུབ་པས་གནས་སྐབས་བཏང་སྙོམས་སུ་འཇོག་པ་ལས་ཐབས་གཞན་
དབེན། དཔེར་ན། གླིང༌ གེ་ སར་ རྒྱལ་ པོའི་ སྒྲུང་ པའི་ རིགས་ ལ་ དབྱེ་ ན།
བཤད་ན་རྫོགས་རྒྱུ་མེད་པའི་བབས་སྒྲུང་གི་རིགས་དང༌། བྲིས་ན་ཚར་རྒྱུ་མེད་
པའི་འབྲི་སྒྲུང་གི་རིགས། གང་འདོད་གསལ་ལེར་ཤར་བའི་ཕབ་སྒྲུང་གི་རིགས།
ཕ་ཚ་བུས་སྤེལ་བའི་བརྒྱུད་སྒྲུང་གི་རིགས། ད་དུང་ཐོས་སྒྲུང་དང༌། བསླབ་
སྒྲུང་། ཐང་སྒྲུང་། གཏེར་སྒྲུང་བཅས་མང་པོ་ཞིག་ཡོད་པ་ལས་དེ་དག་གི་ནང་
ནས་བབས་སྒྲུང་གི་རིགས་དང་ཕབ་སྒྲུང་གི་རིགས་ སོགས་ལ་དབྱེ་ཞིབ་བྱེད་
དཀའ་བ་ཞིག་ཏུ་གྱུར། དཔེར་ན། བབས་སྒྲུང་གི་རིགས་ལ་མཚོན་ན་དེ་ནི་
དུས་ཡུན་རིང་པོའི་ནང་གེ་སར་སྒྲུང་ལ་དད་འདུན་ཆེ་བ་དང་གོང་མ་ལྷ་དང་གེ་
སར་ལ་གསོལ་མཆོད་བཟློག་མེད་བྱས་པའི་རྐྱེན་གྱིས་རྨི་ལམ་ཞིག་དང་ཡང་ན་རྒྱུ་
རྐྱེན་གཞན་ཞིག་ལ་བརྟེན་ནས་གློ་བུར་དུ་བློ་སྒོ་ཕྱེ་སྟེ་གེ་སར་རྒྱལ་པོའི་སྒྲུང་ལ་
ཐོགས་རྒྱུ་མེད་པ་ཞིག་ཏུ་གྱུར་པའི་རིགས་ལ་ཟེར། སྒྲུང་མཁན་དེ་ཚོ་ནི་གླིང་གེ་
སར་རྒྱལ་པོའི་སྒྲུང་ནང་གི་དཔའ་བརྟུལ་ཞིག་གི་སྤྲུལ་པ་ཡིན་ཟེར། སྒྲུང་ཤོད་
འགོ་ཚུགས་སྐབས་ཀྱི་ཐུན་མོང་གི་ཁྱད་ཆོས་ནི། བློ་རིག་གཅིག་ཏུ་བསྒྲིམས་སྟེ་
མཆོད་པའི་གཞི་ཐམས་ཅད་ལ་གསོལ་འདེབས་སྨོན་ལམ་མཛད་པ་དང་། ཇ་
ཕུད་དང་ཆང་ཕུད་ཡོངས་སུ་རྫོགས་ནས་ཤོད་པའི་འགོ་བརྩམས་ཚེ། ཡིག་ཐོག་
ལ་བལྟས་ནས་འདོན་པ་དང་ གཉིས་ སུ་ མ་ མཆིས་ སོ། དེ་ མིན་ ཕབ་སྒྲུང་གི་
རིགས་ལ་མཚོན་ན་ཡང་དེ་ནི་ཡུན་རིང་བསགས་ པའི་ སྔགས་ ཀྱི་ ཐབས་ ཤེས་
སོགས་ལ་བརྟེན་ནས་ལྐོག་འགྱུར་གཟུགས་བརྙན་གྱི་བརྡ་ཕབ་པར་བརྟེན་ནས་
43



ལེའུ་དང་པོ། རྩོམ་རིག་གི་ངོ་བོའི་སྐོར། །
བཤད་པའི་སྒྲུང་ལ་ཟེར། པྲ་སྒྲུང་ཞེས་པ་ཡང་རང་གི་ཅི་བསམ་ ཐམས་ ཅད་
ལྐོག་འགྱུར་གཟུགས་བརྙན་གྱི་རི་མོར་བརྟེན་ནས་བཤད་པ་ལ་ཟེར། སྒྲུང་པའི་
ཁྱད་ཆོས་ཏེ། སྔོན་ལ་ལྷ་རྣམས་ལ་གསོལ་འདེབས་ཀྱི་ཞལ་འདོན་ལེགས་པར་
སྒྲུབ་རྗེས་སྡེར་མ་གཙང་མ་ཞིག་གི་ནང་དུ་ནས་འབྲུ་གང་སྤུངས་པའི་སྟེང་དུ་
ཟངས་ལས་གྲུབ་པའི་མེ་ལོང་ཞིག་བཙུགས་ཏེ་སྒྲུང་པའི་ཞལ་ངོ་མེ་ལོང་ལ་བལྟས་
ནས་བཤད་པའི་ཁྱད་ཆོས་ཤིག་ཡིན། འགའ་རེས་དཀར་ཡོལ་ནང་དུ་དྭངས་
ཤིང་གཙང་བའི་ཆུ་གང་བླུགས་ཏེ་དཀར་ཡོལ་ནང་དུ་གཟིགས་ནས་སྒྲུང་བཤད་
པ་དང་། ཡང་འགའ་ཞིག་གིས་རང་གི་སེན་མོའི་སྟེང་ངམ་ཤོག་སྟོང་ཞིག་གི་
ཐོག་ཏུ་བལྟས་ནས་སྒྲུང་བཤད་པའང་ཡོད་ཟེར། ཁོ་ཚོས་སྒྲུང་པ་རང་གི་ཕབ་
སྒྲུང་གི་མེ་ལོང་དེ་དང་ཁ་བྲལ་ན་སྒྲུང་ལེའུ་གཅིག་ཀྱང་བཤད་མི་ཐུབ་ལ་རང་གི་
ཡིད་ལ་སྒྲུང་གི་དོན་ཅི་ཡང་མེད་ཟེར། མི་ཕལ་པས་བལྟས་ཚེ་རང་གི་གཟུགས་
བརྙན་ལས་ གཞན་ ཅི་ ཡང་ མི་ མཐོང་། སྒྲུང་ པ་ རྒན་ པོ་ ཚོའི་ ངག་ རྒྱུན་ལ་
གཞིགས་ན་སྔོན་བསགས་ཀྱི་ལས་འབྲས་མེད་ན་མེ་ལོང་ནང་དུ་ཚེ་གང་བལྟས་
ཀྱང་རང་གི་གཟུགས་བརྙན་ལས་གཞན་ཅི་ཡང་མི་མཐོང་ཟེར་རོ།
འབྲི་སྒྲུང་གི་རིགས་ནི་ཡི་གེ་ངེས་ཅན་ཤེས་པའི་ཆ་རྐྱེན་ལ་བརྟེན་ཏེ་ཆུང་
དུས་ནས་གེ་སར་སྒྲུང་ལ་དགའ་ཞེན་ཆེ་ཞིང་དད་འདུན་ལྷོད་མེད་ཀྱིས་བརྩོན་
འགྲུས་སམ་ཡང་ན་ལྐོག་གྱུར་གྱི་སྟོབས་ཤུགས་ཤིག་ལ་བརྟེན་ནས་རིམ་གྱིས་སྒྲུང་
དཔེ་གསར་རྩོམ་བྱེད་ཤེས་པ་ལ་ཟེར། ཁོང་ཚོས་གསུངས་པ་ལྟར་ན་སྒྲུང་མ་
བྲིས་པའི་སྔོན་དུ་རང་གི་བསམ་བློའི་ནང་དུ་སྒྲུང་གི་ནང་དོན་དང་གོ་རིམ་ཅི་
ཡང་མེད་མོད། སྨྱུ་གུ་ཤོག་ཐོག་ཏུ་བཞག་པ་ན་རང་གིས་བཤད་མི་ཤེས་པའི་
སྟོབས་ཤུགས་ཤིག་གིས་སྨྱུ་གུ་རང་དབང་མེད་པར་འགུལ་བའི་ཚོར་སྣང་ཤར་
ཞིང་བྲིས་ཚར་རྗེས་བསམ་བློའི་ནང་སྔར་བཞིན་སྟོང་པར་གྱུར་ཞེས་ཟེར་རོ། །
འདིའི་ཕྱོགས་ལ་རྒྱལ་ཁབ་ཕྱི་ནང་གི་མཁས་པ་རྣམས་ལ་བཞེད་དགོངས་
མི་འདྲ་བ་སྣ་ཚོགས་མཆིས་པ་གཅིག་ཏུ་བསྡུས་ན་ཁག་ལྔ་ཡོད་པ་སྟེ།
44



རྩོམ་རིག་རྣམ་བཤད།
1. སྒྲུང་པ་རང་ཉིད་ཀྱི་སྐྱེ་སྟོབས་ཀྱི་ཤེས་རབ་དང་ལོ་དུ་མར་སྒྲུང་འཆད་
ཉན་བྱས་པའི་ཉམས་མྱོང་ལ་བརྟེན་ནས་བཤད་པར་འདོད།
2. སྒྲུང་པར་རྨི་ལམ་ཡ་མཚན་ཅན་རྨིས་པ་ལ་བརྟེན་ནས་གསར་རྩོམ་བྱས་
པར་འདོད། །
3. སྒྲུང་བཤད་ཀྱིན་བཤད་ཀྱིན་རང་ཉིད་ཀྱང་རང་གིས་གསར་རྩོམ་བྱེད་
པའི་སྒྱུ་རྩལ་གྱི་ཁམས་སུ་ཞུགས་པ་ལ་རང་དབང་མེད་པར་གྱུར་ཞིང་སྒྲུང་ལྷུག་
པར་བཤད་ཤེས་པར་གྱུར་ཟེར། །
4. སྒྲུང་པ་ལ་ལས་སྔོན་ལས་ཀྱི་དབང་གིས་རང་ཤུགས་སུ་གྲུབ་པ་ཡིན་
ཞེས་ཀྱང་ཟེར། །
5. འགའ་རེས་ལྷ་འདྲེ་ཁོག་ཞུགས་ཀྱི་རྣམ་པ་དང་འདྲ་ཟེར་རོ།
མདོར་ན་གོང་གསལ་ལྟ་ཚུལ་དེ་དག་ལ་ཚང་མར་བདེན་པའི་ཕྱོགས་རེ་
ཡོད་ཀྱང་། འགའ་རེས་ནི་སྐྱེ་བོ་ཁྱད་འཕགས་ཅན་རྣམས་ཀྱི་མ་གཏོགས་མི་
མང་ཆེ་བས་སྒྲུབ་དཀའ་བ་ཞིག་ཡིན་རྐྱེན་སྤྱི་ཡོངས་ཀྱི་ངོས་ནས་བརྗོད་ན་སྤྱི་
ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་འབྱུང་གཞི་ཡིན་ཞེས་པ་ནི་དེ་བས་རྒྱུ་
མཚན་དང་བདེན་པ་ཡོད་པ་ཡིན་ནོ། །
1. སྤྱི་ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་འབྱུང་ཁུངས་ཡིན་ཞེས་པའི་གོ་དོན་
གང་ཡིན།
2. ལྷ་འདྲེ་དང་བདུད་རྒྱལ་དང་རི་དྭགས་གཅན་གཟན་སོགས་མཚོན་བྱེད་གཙོ་
བོར་བྱས་པའི་བརྩམས་ཆོས་དེ་དག་གི་འབྱུང་གཞི་ནི་སྤྱི་ཚོགས་ཀྱི་འཚོ་བ་ཡིན་ནམ།
3.《གླིང་གེ་སར་རྒྱལ་པོའི་སྒྲུང་》གི་འབྱུང་གཞི་དང་སྤྱི་ཚོགས་ཀྱི་འཚོ་བའི་འབྲེལ་
བ་གང་ཡིན་ནམ། །
4. ལོ་རྒྱུས་ཀྱི་ནང་དོན་མཚོན་པའི་བརྩམས་ཆོས་དེ་དག་གི་འབྱུང་གཞི་དེ་སྤྱི་ཚོགས་
ཀྱི་འཚོ་བ་ཡིན་ནམ།
5. སེམས་གཙོ་རིང་ལུགས་ཀྱི་“ལས་རྒྱུ་འབྲས་ལ་བརྟེན་ནས་བྱུང་བ་”དང་ཡང་ན་



ལེའུ་དང་པོ། རྩོམ་རིག་གི་ངོ་བོའི་སྐོར།
“ལྷ་ཡིས་གནང་བ”ཡིན་ཞེས་པའི་ལྟ་ཚུལ་དེར་གོ་བ་ཇི་ལྟར་ལེན་དགོས་སམ།
6. ཕོ་ལ་ཐུ་ཡིས་འཇིག་རྟེན་དང་བརྩམས་ཆོས་གཉིས་ཀྱི་འབྲེལ་བའི་སྐོར་ལྟ་ཚུལ་མི་
འདྲ་བ་གསུམ་བཏོན་ཡོད་པ་དེས་ཕྱོགས་གང་ཞིག་བཀག་ཡོད་དམ།།
7.《གླིང་གེ་སར་རྒྱལ་པོའི་སྒྲུང་》མཁན་རིགས་མི་འདྲ་བ་གང་དང་གང་ཡོད་དམ།
46



རྩོམ་རིག་རྣམ་བཤད།
ས་བཅད་གསུམ་པ། རྩོམ་རིག་གི་དངོས་ཡོད་རང་བཞིན་
དང་ཕྱོགས་ལྷུང་གི་རང་བཞིན་སྐོར།
དང་པོ། དངོས་ཡོད་ཀྱི་རང་བཞིན་སྐོར།
རྩོམ་རིག་གི་དངོས་ཡོད་རང་བཞིན་ཞེས་པ་ནི་རྩོམ་རིག་སྒྱུ་རྩལ་བརྩམས་
ཆོས་ནང་གི་སྒྱུ་རྩལ་གྱི་གཟུགས་བརྙན་དེ་སྤྱི་ཚོགས་ཀྱི་འཚོ་བའི་ཚད་གཞི་ཅི་
ཙམ་མཐུན་ཐུབ་མིན་ལ་འཇོག་དགོས་པ་ཞིག་ཡིན། དངོས་ཡོད་ཀྱི་རང་བཞིན་
གསལ་པོ་ཞིག་ཤེས་རྟོགས་བྱེད་དགོས་ན་ངེས་པར་དུ་ཐོག་མར་ཅི་འདྲ་ཞིག་ལ་
འཚོ་བའི་དངོས་ཡོད་རང་བཞིན་ཞེས་དང་། ཅི་འདྲ་ཞིག་ལ་སྒྱུ་རྩལ་གྱི་དངོས་
ཡོད་རང་བཞིན་ཞེས་བརྗོད་པ་དང་དེ་གཉིས་ཀྱི་འབྲེལ་བ་ཇི་ལྟར་ཡིན་མིན་གྱི་
གནད་དོན་དེ་གསལ་རྟོགས་བྱེད་དགོས། །
འཚོ་བའི་དངོས་ཡོད་རང་བཞིན་དང་སྒྱུ་རྩལ་གྱི་དངོས་ཡོད་རང་བཞིན་
ཞེས་པ་ནི་ཐ་སྙད་མི་འདྲ་བ་གཉིས་ཡིན་ལ། ཐ་སྙད་དེ་གཉིས་ལ་མི་འདྲ་བའི་
ཕྱོགས་ཡོད་པ་ཙམ་མ་ཟད་འབྲེལ་བ་ཡང་དམ་ཟབ་ཡོད་པ་ཞིག་ཡིན། །
1.རྩོམ་རིག་གི་དངོས་ཡོད་རང་བཞིན་དེ་རྩོམ་རིག་གསར་རྩོམ་བྱེད་པའི་ནང་
གི་གལ་ཆེའི་དོན་སྙིང་སྐོར།
རྩོམ་རིག་སྒྱུ་རྩལ་གྱི་དངོས་ཡོད་རང་བཞིན་ཞེས་པ་ནི་རྩོམ་རིག་སྒྱུ་རྩལ་གྱི་
གཟུགས་བརྙན་དེ་སྤྱི་ཚོགས་གྱི་འཚོ་བ་དངོས་དང་ཇི་ལྟར་མཐུན་པར་བྱས་ཡོད་
མེད་ཀྱི་ཚད་གཞི་དེར་དམིགས་པ་ཞིག་ཡིན་ལ། རྩོམ་རིག་གསར་རྩོམ་བྱེད་པའི་
ནང་དུ་ཡང་ཆེས་གལ་ཆེ་བའི་གནད་དོན་ཞིག་ཡིན་པ་མ་ཟད། དོན་དངོས་



ལེའུ་དང་པོ། རྩོམ་རིག་གི་ངོ་བོའི་སྐོར།
ཐོག་རྩོམ་རིག་སྒྱུ་རྩལ་གྱི་གོ་སྐོན་བློ་འགུག་ཀྱི་ནུས་པ་དང་སྒྱུ་རྩལ་གྱི་སྐྱེས་སྟོབས་
ནུས་པ་དང་འབྲེལ་བ་ཡོད་པའི་གནད་དོན་ཞིག་ཡིན།
བརྩམས་ཆོས་ཀྱིས་མི་རྣམས་ཀྱི་ཡིད་དབང་འཕྲོག་ཐུབ་པ་དང་། སེམས་
འགུལ་ཐེབས་པ། སློབ་གསོ་ཐོབ་པ་བཅས་བྱེད་དགོས་ན་ཐོག་མར་དངོས་ཡོད་
ཀྱི་རང་བཞིན་རྩོམ་འབྲི་བྱས་ཏེ་མི་རྣམས་ཀྱིས་དེར་བློ་མོས་ཡིད་ཆེས་སྐྱེད་ཐུབ་
པ་ཞིག་བྱེད་དགོས། བརྩམས་ཆོས་ཤིག་ལ་མཚོན་ན། བརྩམས་ཆོས་དེའི་ནང་
བརྗོད་པའི་དོན་ནམ་གཟུགས་བརྙན་སོགས་ཀློག་པ་པོ་རྣམས་ཀྱིས་དེ་ནི་རབ་
བཏགས་དང་རྫུན་བཟོ་བྱས་པ་ཞིག་ཡིན་པ་གསལ་པོར་ཤེས་ཀྱི་ཡོད་རུང་དེ་ནི་
མངོན་སུམ་དུ་བྱུང་བ་ཞིག་ཡིན་སྙམ་པའི་ཡིད་ཆེས་བྱེད་ཐུབ་པ་ཙམ་མ་ཟད།
ད་དུང་བརྩམས་ཆོས་ཀྱི་བརྗོད་དོན་ལ་སེམས་འགུལ་ཐེབས་པ་དང༌། མིག་ཆུ་
གཏོང་བ། དགའ་འབོད་བྱེད་པ་དེའི་ནང་ནས་བརྒྱུད་བསྒྲགས་བྱས་པའི་འཚོ་
བའི་བདེན་དོན་རྣམས་དང་ལེན་བྱེད་ཀྱི་ཡོད་པ་རེད། དེ་ནི་བརྩམས་ཆོས་ཀྱི་
དངོས་ཡོད་ཀྱི་སྟོབས་ཤུགས་སམ་ནུས་པ་དེ་ཡིན། དངོས་ཡོད་ཀྱི་རང་བཞིན་
ལྡན་མེད་པའི་བརྩམས་ཆོས་ཤིག་ལ་མཚོན་ན་ཀློག་པ་པོ་རྣམས་ཀྱིས་བརྩམས་
ཆོས་དེ་ནི་གཟུགས་མེད་གྲིབ་བཟོ་བྱས་པ་ཞིག་ཡིན་པ་གསལ་རྟོགས་བྱུང་བ་མ་
ཟད། བརྗོད་དོན་དེ་ཡང་རྫུན་བཟོ་བྱས་པ་ཞིག་ཡིན་པར་གསལ་རྟོགས་བྱུང་ཏེ།
མི་རྣམས་ཀྱིས་དང་ལེན་བྱེད་ཀྱི་མེད། བརྩམས་ཆོས་དེ་གྲས་ཡར་ཐོན་གྱི་ལྟ་
ཚུལ་ཅི་འདྲ་ལྡན་ཡོད་པ་དང་རྩོམ་པ་པོའི་འདུན་པ་དང་དཀའ་ལས་ཇི་ལྟར་
རྒྱབ་ཡོད་རུང་བརྩམས་ཆོས་དེས་མི་རྣམས་བློ་མོས་ཡིད་ཆེས་སྐྱེད་ཐུབ་པ་ཞིག་
ཡོང་མི་ཐུབ།
རྩོམ་རིག་གི་དངོས་ཡོད་རང་བཞིན་དེ་སྒྱུ་རྩལ་གྱི་གོ་སྐོན་བློ་འགུག་གྱི་ནུས་
པ་དང་འབྲེལ་བ་ཡོད་པའི་གནད་དོན་ཞིག་ཡིན་ལ། སྒྱུ་རྩལ་གྱི་སྐྱེས་སྟོབས་
ནུས་པ་དང་འབྲེལ་བ་ཡོད་པའི་གནད་དོན་ཞིག་ཀྱང་ཡིན། དངོས་ཡོད་ཀྱི་རང་
བཞིན་ལྡན་པའི་བརྩམས་ཆོས་ཤིག་ཡིན་ཚེ་དེས་ཀློག་པ་པོ་རྣམས་ཀྱི་བསམ་བློའི་



རྩོམ་རིག་རྣམ་བཤད།
བརྩེ་གདུང་ལ་འགུལ་བསྐྱོད་ཐེབས་པ་དང༌། འཚོ་བའི་ནང་གི་གནད་དོན་མང་
པོ་ཞིག་ལ་བསམ་གཞིགས་དང་བསྡུར་ཞིབ་བྱེད་པའི་ནུས་པ་ཐོན་ཐུབ་པ་མ་ཟད།
མི་རབས་མང་པོའི་སེམས་ཁམས་ནང་དུ་གནས་ཐུབ་པ་དང༌། རྒྱུན་རིང་གི་སྒྱུ་
རྩལ་གྱི་སྐྱེས་སྟོབས་ནུས་པ་ཐོན་ཐུབ་ལ། དངོས་ཡོད་ཀྱི་རང་བཞིན་ལྡན་མེད་
པ་ཞིག་ཡིན་ཚེ། བརྩམས་ཆོས་དེར་མི་རྣམས་ཀྱིས་བློ་མོས་དང་ཡིད་ཆེས་མི་
བྱེད་པ་མ་ཟད། མཐར་གཏུགས་དུས་ཚོད་ཀྱི་དབང་གིས་རང་བཞིན་དུ་ནུབ་
འགྲོ་ཡི་ཡོད་པ་རེད། །
བརྩམས་ཆོས་ཀྱི་དངོས་ཡོད་རང་བཞིན་དེ་རྩོམ་རིག་གསར་རྩོམ་བྱེད་
རྒྱུར་ཆེས་གལ་ཆེ་བའི་དོན་སྙིང་ལྡན་ཡོད་རྐྱེན་རྩོམ་རིག་གི་ལོ་རྒྱུས་ཐོག་ཏུ་བྱུང་
བའི་ཕུལ་བྱུང་གི་རྩོམ་པ་པོ་དང་ཕུལ་བྱུང་གི་རྩོམ་རིག་རིགས་པའི་གཞུང་ལུགས་
དཔྱད་བརྗོད་མཁས་དབང་དག་གིས་རྩོམ་རིག་གི་དངོས་ཡོད་རང་བཞིན་ལ་
སྔར་ནས་གཙིགས་ཆེན་བྱེད་ཀྱི་ཡོད་པ་རེད། འོན་ཏེ་ང་ཚོས་རྩོམ་རིག་གསར་
རྩོམ་བྱེད་པའི་ནང་དུ་རྩོམ་རིག་གི་དངོས་ཡོད་རང་བཞིན་ལ་མཐོང་ཆེན་བྱེད་
དགོས་རྒྱུར་ ནན་ བཤད་ བྱ་ དགོས་ལ། ཡང་ དངོས་ ཡོད་ ཀྱི་ རང༌ བཞིན་ དེ་
བརྩམས་ཆོས་ཁྱོན་ཡོངས་ཀྱི་རིན་ཐང་ལ་གདེངས་འཇོག་བྱེད་རྒྱུ་མ་ཡིན་པ་དེ་
ཡང་ཤེས་རྟོགས་བྱེད་དགོས་པ་ཞིག་ཡིན། བརྩམས་ཆོས་ཀྱི་རིན་ཐང་ནི་དངོས་
ཡོད་ཀྱི་རང་བཞིན་ལྡན་དགོས་པ་མ་ཟད། ད་དུང་བརྗོད་དོན་ཡང་དག་ལ་
མཛེས་ཚོར་གྱི་ནུས་པ་ཐོན་པ་ཞིག་ཡིན་དགོས། རྩོམ་རིག་གསར་རྩོམ་བྱེད་རྒྱུའི་
ངོས་ནས་བཤད་ན་དངོས་ཡོད་ཀྱི་རང་བཞིན་གལ་ཆེ་བ་ཞིག་ཡིན་རུང་དངོས་
ཡོད་ཀྱི་རང་བཞིན་ལྡན་ པ་ཙམ་གྱིས་འགྲིག་ པ་ ཞིག་མ་ཡིན། རྒྱུ་མཚན་ནི་
དངོས་ཡོད་ཀྱི་རང་བཞིན་ནང་དུ་ད་དུང་བཟང་ངན་དང་ལེགས་ཉེས། ཕན་
ཡོད་དང་ཕན་མེད་ཀྱི་གནད་དོན་ལྡན་ཡོད་པ་ཞིག་ཡིན་རྐྱེན། ང་ཚོས་རྩོམ་
རིག་ལ་དབྱེ་ཞིབ་བྱེད་སྐབས་དངོས་ཡོད་ཀྱི་རང་བཞིན་དེ་ཁོ་ན་ཉིད་བརྩམས་
ཆོས་ཀྱི་སྐྱོན་ཡོན་བརྗོད་པའི་ཚད་འཛིན་གྱི་ཁྲི་ཤིང་ལྟ་བུ་ཞིག་ཏུ་བརྩི་རྒྱུ་མེད་པ་
49



ལེའུ་དང་པོ། རྩོམ་རིག་གི་ངོ་བོའི་སྐོར།
དེ་ཡིན།
2. འཚོ་བའི་དངོས་ཡོད་ཀྱི་རང་བཞིན་དང་སྒྱུ་རྩལ་གྱི་དངོས་ཡོད་རང་བཞིན་
སྐོར།
འཚོ་བའི་དངོས་ཡོད་ཀྱི་རང་བཞིན་ཞེས་པ་ནི་མི་རྣམས་ཀྱིས་རང་སྣང་
ཡུལ་ཅན་གྱི་འདུ་ཤེས་ལ་བརྟེན་ནས་འགྱུར་ལྡོག་འགྲོ་བཞིན་པའི་ཕྱི་རོལ་ཡུལ་དུ་
གནས་པའི་འཚོ་བའི་དོན་དངོས་རྣམས་ཡིན་ལ། ཡང་འཚོ་བའི་དངོས་ཡོད་
ཅེས་པ་ནི་ལོ་རྒྱུས་ཀྱི་དུས་རབས་རིམ་བྱུང་དུ་བྱུང་བའི་མི་རྣམས་ཀྱི་འཚོ་བ་དང་
ད་ལྟའི་དངོས་ཡོད་འཚོ་བ་དེ་དག་ཚུད་ཡོད་པ་དང༌། དངོས་གཙོ་རིང་ལུགས་
ཀྱི་ལྟ་ཚུལ་ཐོག་ནས་བལྟས་ན། ཕྱི་རོལ་ཡུལ་དུ་གནས་པའི་རང་བྱུང་ཁམས་ཀྱི་
འཚོ་བ་མཐའ་དག་ནི་འཚོ་བའི་དངོས་ཡོད་རང་བཞིན་ལ་ངོས་འཛིན་བྱེད་ཀྱི་
ཡོད་པ་དང༌། དེའི་ནང་དུ་གློ་བུར་དུ་བྱུང་བའི་འཚོ་བ་དང་། རང་བཞིན་དུ་
གྲུབ་པའི་འཚོ་བ། གནས་ཚུལ་ངོ་མ་དང་རྫུན་བཟོ་བྱས་པ། མཛེས་སྡུག་དང་
མཛེས་སྡུག་མ་ཡིན་པ། ཡང་དག་པ་དང་ཡང་དག་མ་ཡིན་པའི་འཚོ་བའི་སྣང་
ཚུལ་མཐའ་དག་ཚུད་ཡོད་པ་ཞིག་ཡིན། དེ་ནི་ཨུ་རུ་སུའི་གྲགས་ཅན་རྩོམ་པ་པོ་
ཀོར་ཀིས་གསུངས་པ་བཞིན་“དངོས་ཡོད་ཅེས་པ་ནི་ལེགས་པོ་ཞིག་ཡིན་ལ་ཡང་
ལེགས་པོ་མ་ཡིན་པ་ཞིག་ཀྱང་ཡིན། དངོས་ཡོད་ཁོ་ནར་ཚོས་གཞི་མི་འདྲ་བའི་
ཁྲ་ཐིག་རེ་ཁྱེར་ཡོང་གི་ཡོད་རྐྱེན་དེས་མི་རྣམས་ཀྱི་འདོད་བློ་ཁེངས་པ་ཞིག་ཡོང་
མི་ཐུབ། གལ་སྲིད་ཡང་དག་ཅིང་འོད་ཟེར་ལྡན་པའི་ཁྲ་ཐིག་ཅིག་བསྟན་ཡོད་
ཚེ་དེ་ནི་ཡང་དག་པ་ཞིག་ཡིན་ལ། ཡང་དེའི་ནང་དུ་མུན་ནག་གི་ཁྲ་ཐིག་ཅིག་
བསྟན་ཡོད་ཚེ་དེ་ནི་ཡང་མ་དག་པ་ཞིག་ཡིན་པ་མ་ཟད། དེས་མི་རྣམས་ཀྱི་སྤྲོ་བ་
འཕེལ་ཐུབ་པ་ཞིག་ཡང་མ་ཡིན་”(《རྩོམ་རིག་གི་སྐོར་གླེང་བ་》ཞེས་པའི་ཤོག་
གྲངས་297ལ་གསལ་)གསུངས། མདོར་བསྡུས་ཏེ་གླེང་ན་དངོས་ཡོད་ཀྱི་འཚོ་
བ་ནི་ཡངས་ཤིང་རྒྱ་ཆེ་བ་ཞིག་དང་ཕུན་སུམ་ཚོགས་པོ་ཞིག་ཡིན་རྐྱེན་དངོས་
ཡོད་ཀྱི་འཚོ་བ་དེ་ནི་སྒྱུ་རྩལ་ གྱི་དངོས་ཡོད་རང་བཞིན་གྲུབ་པར་བྱེད་ པའི་



རྩོམ་རིག་རྣམ་བཤད།
བླངས་ན་རྫོགས་མཐའ་མེད་པའི་འབྱུང་ཁུངས་ཉག་གཅིག་ཡིན། །
སྒྱུ་རྩལ་གྱི་དངོས་ཡོད་རང་བཞིན་ཞེས་པ་ནི་རྩོམ་པ་པོས་འཚོ་བ་དངོས་ཀྱི་
རྨང་གཞིའི་ཐོག་ནས་གསར་བསྐྲུན་བྱས་པ་ཞིག་དང་དེས་སྤྱི་ཚོགས་ཀྱི་འཚོ་བའི་
ཆོས་ཉིད་དང་ངོ་བོ་གསལ་སྟོན་བྱེད་ཐུབ་པའི་སྒྱུ་རྩལ་གྱི་གཟུགས་བརྙན་དེ་ཡིན་
ལ། སྤྱིར་བཏང་ ཐོག་བརྩམས་ཆོས་དེ་དག་གིས་འཚོ་བ་དངོས་ཀྱི་གཟུགས་
བརྙན་དེ་ ཇི་ མ་ཇི་ བཞིན་དང་ གསོན་ཉམས་དོད་ པ་ ཞིག་ ཡིན་ དགོས་ པ་ སྟེ། །
བརྩམས་ཆོས་ ནང་ དུ་ གསལ་ བའི་ མི་ སྣའི་ གཟུགས་བརྙན་ དང༌ ཡུལ་ ལྗོངས་
སོགས་འཚོ་བ་དངོས་དང་མཉམ་དུ་འབྲེལ་ཏེ་མཚོན་པར་བྱེད་དགོས་པ་མ་ཟད།
སྒྱུ་རྩལ་གྱི་གཟུགས་བརྙན་གསར་དུ་བསྐྲུན་པ་དེ་དག་འཚོ་བ་དངོས་དང་ཧ་ཅང་
འདྲ་བ་ཞིག་ཡོང་ཐུབ་པ་བྱ་རྒྱུ་སྟེ། འཚོ་བའི་གཏན་ཚིག་རིགས་པ་དང་མཐུན་
པར་བྱས་ནས་འཚོ་བའི་ངོ་བོ་དང་ཆོས་ཉིད་གསལ་སྟོན་བྱེད་ཐུབ་པ་བྱ་དགོས།
སྒྱུ་རྩལ་གྱི་དངོས་ཡོད་རང་བཞིན་དེ་ནི་འཚོ་བ་དངོས་ཀྱི་ནང་ནས་བྱུང་བ་
ཞིག་དང༌། དངོས་ཡོད་ཀྱི་འཚོ་བ་དེ་ནི་རྩོམ་པ་པོས་སྒྱུ་རྩལ་གྱི་དངོས་ཡོད་རང་
བཞིན་གསར་བསྐྲུན་བྱེད་པའི་རྒྱུ་ཆ་ཞིག་ཡིན། དེ་ལྟར་དངོས་ཡོད་ཀྱི་འཚོ་བའི་
རྒྱུ་ཆ་དང་ཁ་བྲལ་ཚེ་སྒྱུ་རྩལ་གྱི་དངོས་ཡོད་རང་བཞིན་ཡང་ཡོང་ཐབས་བྲལ་བ་
ཞིག་ཡིན།
ཕྱོགས་གཞན་ཞིག་ནས་སྒྱུ་རྩལ་གྱི་དངོས་ཡོད་རང་བཞིན་དེ་དོན་ངོ་མའི་
ཐོག་ཏུ་དངོས་ཡོད་ཀྱི་འཚོ་བའི་རང་བཞིན་དེ་དང་མཚུངས་པའམ་ཁྱད་མེད་
པར་མཉམ་པ་ཞིག་མ་ཡིན། སྒྱུ་རྩལ་གྱི་དངོས་ཡོད་རང་བཞིན་དེ་ནི་རྩོམ་པ་
པོས་འཚོ་བ་དངོས་ཀྱི་ནང་ནས་རྒྱུ་ཆ་གདམ་གསེས་དང༌། ལས་སྣོན། བསྒྱུར་
བཀོད་བྱས་པའི་འབྲས་བུ་ཞིག་ཡིན་ལ། དེ་དག་གི་ནང་ནས་འཚོ་བའི་བྱ་
དངོས་འགའ་ཤས་གསལ་པོར་མཚོན་གྱི་ཡོད་རུང་། འཚོ་བའི་གདོང་རིས་ངོ་མ་
དེ་མ་ཡིན་པར་དེ་ནི་འཚོ་བ་དངོས་ལས་ཚད་མཐོ་བ་དང༌། གཅིག་སྡུད་ཆེ་བ།
དཔེ་མཚོན་གྱི་རང་བཞིན་ལྡན་པ། ཕུགས་བསམ་ཅན་དུ་འགྱུར་བ། དེ་བས་



ལེའུ་དང་པོ། རྩོམ་རིག་གི་ངོ་བོའི་སྐོར།
མཛེས་སྡུག་ལྡན་པ་ཞིག་ཏུ་གྱུར་ཡོད་པ་དེ་ཡིན།
དཔེར་ན། སྐུ་ཞབས་ལུའུ་ཤུན་གྱི་གྲགས་རྩོམ་《སྨྱོན་པའི་ཉིན་ཐོ་》ཞེས་
པའི་ནང་དུ་སྨྱོན་པ་དང་འདྲ་བའི་མི་སྣའི་གཟུགས་བརྙན་ཞིག་གསར་བསྐྲུན་
བྱས་ཡོད་པ་རེད། སྨྱོན་པ་དང་འདྲ་བའི་མི་སྣའི་གཟུགས་བརྙན་དེར་སྐུ་ཞབས་
ལུའུ་ཤུན་ལ་གསོན་དཔེ་ཞིག་ཡོད་ལ། གསོན་དཔེ་དེ་ནི་སྐུ་ཞབས་ལུའུ་ཤུན་
རང་ཉིད་ཀྱི་སྤུན་མཆེད་ཅིག་ཡིན་པ་སྟེ། ཁོང་ནི་ས་ཕྱོགས་གཞན་ཞིག་ཏུ་སྡོད་
ཀྱི་ཡོད་རུང་གློ་བུར་དུ་ལས་གྲོགས་ཀྱིས་ལྐོག་གསོད་བྱེད་རྩིས་བྱེད་ཀྱི་འདུག་ཅེས་
པེ་ཅིན་ཏུ་གབ་བྱོལ་བྱེད་པར་ཡོང་བ་དང་། པེ་ཅིན་དུ་སླེབས་རྗེས་ཡང་དོགས་
པས་ཁེངས་བཞིན་པར་ག་དུས་ཡིན་རུང་མི་གཞན་གྱིས་ཁོང་ལ་རྗེས་དེད་དང་
གསོད་རྩིས་བྱེད་ཀྱི་འདུག་སྙམ་བཞིན་གནས་པ་དང་། ཉིན་ཞིག་ཞོགས་པ་སྔ་
པོ་ནས་ལུའུ་ཤུན་གྱི་ཁྲིད་དུ་ཡོང་སྟེ་དེ་རིང་ང་གསོད་པར་ཁྲིད་ཀྱི་རེད་ཅེས་ཡིད་
སྐྱོ་བའི་ངང་ནས་བཤད་པ་དང་། ལུའུ་ཤུན་གྱིས་སྨན་ཁང་དུ་ཁྲིད་པའི་ལམ་
བར་དུ་མེ་མདའ་འཁྱེར་བའི་ཉེན་རྟོག་པ་མཐོང་རྗེས་གློ་བུར་དུ་གདོང་མདོག་
འགྱུར་བཞིན་མིག་གཉིས་ཀྱང་ཞེད་སྣང་སྐྱེད་དགོས་པ་ཞིག་ཏུ་གྱུར་ཡོད་ལ་དེའི་
སྐབས་སུ་སྨྱོན་པའི་སྣང་ཚུལ་ལས་ལྷག་པ་ཞིག་ཏུ་གྱུར་བ་དང་ལུའུ་ཤུན་གྱིས་
ཁོང་གྲོང་གསེབ་ཏུ་བསྐྱལ་རྗེས་ནད་གཞི་ཡང་རིམ་གྱིས་དྲག་སྐྱེད་བྱུང་བ་རེད།
སྐུཞབས་ལུའུ་ཤུན་གྱི་《སྨྱོན་པའི་ཉིན་ཐོ་》ཞེས་པའི་བརྩམས་ཆོས་དེར་དངོས་
ཡོད་འཚོ་བའི་ནང་ནས་གཞི་འཛིན་ས་ཞིག་མེད་ཚེ་སྨྱོན་པའི་གཟུགས་བརྙན་དེ་
ཡང་ཡོང་མི་ཐུབ་པ་ཞིག་ཡིན། འོན་ཏེ་བརྩམས་སྒྲུང་ནང་གི་སྨྱོན་པ་དང་འདྲ་
བའི་གཟུགས་བརྙན་དེ་ནི་འཚོ་བ་དངོས་ཀྱི་ནང་དུ་གནས་པའི་མི་སྣའི་འཚོ་བ་
དེ་ཐོ་འགོད་བྱས་པ་ཙམ་མ་ཡིན་པར་བཀས་བཀོད་རྒྱུད་འཛིན་གྱི་སྤྱི་ཚོགས་ལ་
ཁྱོན་ཡོངས་ནས་ཞིབ་འཇུག་གཏིང་ཟབ་བྱས་རྗེས་གསར་དུ་བསྐྲུན་པ་ཞིག་ཡིན་
པ་མ་ཟད། འཚོ་བ་དངོས་ལ་གདམ་གསེས་དང་། སྙིགས་དོར་བཅུད་ལེན།
ལས་སྣོན་དང་བསྒྱུར་བཀོད་བཅས་བྱས་པ་ལས་བྱུང་པའི་འབྲས་བུ་ཞིག་ཡིན་ལ།
52



རྩོམ་རིག་རྣམ་བཤད།
སྨྱོན་པ་དང་འདྲ་བའི་གཟུགས་བརྙན་དེ་སྒྱུ་རྩལ་གྱིས་ གཅིག་ སྡུད་བྱས་པའི་
འབྲས་བུ་ཞིག་ཡིན་རྐྱེན་འཚོ་བ་དངོས་ལས་དེ་བས་སྙིང་སྡུད་ཆེ་བ་དང་། དཔེ་
མཚོན་ལྡན་པ། མཛེས་རིག་གི་དོན་སྙིང་དེ་བས་ཆེ་ཆེར་ལྡན་པ་ཞིག་ཏུ་གྱུར་
ཡོད་པ་རེད། དེར་བརྟེན་སྨྱོན་པ་དང་འདྲ་བའི་གཟུགས་བརྙན་དེར་མ་གཞི་
འཚོ་བ་དངོས་ཀྱི་ནང་ནས་གསོན་དཔེ་ཡོད་པ་ཞིག་ཡིན་རུང་བརྩམས་སྒྲུང་ནང་
ནས་གསལ་བའི་གཟུགས་བརྙན་དེར་འཚོ་བ་དངོས་ཀྱི་ནང་ནས་གཞི་འཛིན་ས་
ཡོད་ལ། འཚོ་བ་དངོས་ཀྱི་ནང་དུ་གནས་པའི་སྨྱོན་པ་དེའི་གཟུགས་བརྙན་ཡང་
མ་ཡིན། དེ་ནི་སྒྱུ་རྩལ་གྱི་དངོས་ཡོད་རང་བཞིན་དེ་ཡིན་པ་དང་། མི་རྣམས་
ཀྱིས་བརྩམས་ཆོས་ལྟ་ཀློག་བྱེད་སྐབས་དངོས་དངོས་རྫུན་རྫུན་དང་ཡིན་ལ་མ་
ཡིན་པའི་ཚོར་སྣང་གཏིང་ཟབ་ཞིག་སྐྱེད་ཐུབ་ཀྱི་ཡོད་པ་དེ་ནི་འཚོ་བའི་དངོས་
ཡོད་རང་བཞིན་དེ་རྨང་གཞི་བྱས་ཐོག་སྒྱུ་རྩལ་གྱི་དངོས་ཡོད་རང་བཞིན་ཏུ་
བསྒྱུར་ཐུབ་པའི་འབྲས་བུ་ཞིག་ཡིན། དེ་ལྟར་དངོས་ཡོད་ཀྱི་འཚོ་བའི་རང་
བཞིན་དང་སྒྱུ་རྩལ་གྱི་དངོས་ཡོད་རང་བཞིན་ཞེས་པའི་ཐ་སྙད་དེ་གཉིས་ལ་མི་
འདྲ་བའི་ཕྱོགས་ཡོད་པ་ཙམ་མ་ཟད་འབྲེལ་བ་ཡང་ཡོད་པ་ཞིག་ཡིན།
དངོས་ཡོད་ཀྱི་འཚོ་བའི་རང་བཞིན་ནི་ཕྱི་རོལ་ཡུལ་དུ་གནས་པའི་ཞིབ་
ཕྲའི་འཚོ་བའི་སྣང་ཚུལ་མཐའ་དག་ཡིན་ལ་མི་རྣམས་ཀྱིས་རང་ངོས་འདུ་ཤེས་ལ་
བརྟེན་ནས་འགྱུར་ལྡོག་འགྲོ་བཞིན་པའི་ཕྱི་རོལ་ཡུལ་གྱི་འཚོ་བའི་བྱ་དངོས་དེ་
དག་ཡང་ཡིན། སྒྱུ་རྩལ་གྱི་དངོས་ཡོད་རང་བཞིན་ཞེས་པ་ནི་རྩོམ་པ་པོ་དང་སྒྱུ་
རྩལ་པ་རྣམས་ཀྱིས་རང་ངོས་ཀྱི་ངོས་འཛིན་ལ་གཞིགས་ཏེ་འཚོ་བའི་སྣང་ཚུལ་
ཁག་ལ་བསྲེགས་བཅད་བརྡར་གསུམ་བྱས་ཏེ་སྤྱི་ཚོགས་ཀྱི་འཚོ་བའི་ནང་ཡོད་ཀྱི་
ཆོས་ཉིད་དང་ངོ་བོ་རྣམས་མངོན་སུམ་གསལ་རྗེན་དུ་མཚོན་པར་བྱས་པའི་སྒྱུ་
རྩལ་གྱི་གཟུགས་བརྙན་དེ་ཡིན། དངོས་ཡོད་ཀྱི་འཚོ་བ་དང་སྒྱུ་རྩལ་གྱི་དངོས་
ཡོད་ རང་ བཞིན་ ནི་འཚོ་ བའི་ དངོས་ ཡོད་ རང་ བཞིན་ གྱི་ རྨང་ གཞི་ དེ་ ཡིན།
གཉིས་ནས་སྒྱུ་རྩལ་གྱི་དངོས་ཡོད་རང་བཞིན་དེ་ནི་འཚོ་བའི་དངོས་ཡོད་རང་
53



ལེའུ་དང་པོ། རྩོམ་རིག་གི་ངོ་བོའི་སྐོར།
བཞིན་དང་མཚུངས་པའམ་ཁྱད་མེད་པ་ཞིག་མ་ཡིན། སྒྱུ་རྩལ་གྱི་དངོས་ཡོད་
རང་བཞིན་ནི་རྩོམ་པ་པོས་འཚོ་བའི་དངོས་ཡོད་རང་བཞིན་ལ་གདམ་གསེས་
དང་། ལས་སྣོན། ཞུན་བརྡར་དང་བསྒྱུར་བཀོད་བྱས་ཏེ་བྱུང་བའི་འབྲས་བུ་
ཞིག་ཡིན།
གཉིས་པ། ཕྱོགས་ལྷུང་གི་རང་བཞིན་སྐོར།
རྩོམ་རིག་གི་ཕྱོགས་ལྷུང་རང་བཞིན་ནི་རྩོམ་པ་པོའི་འཇིག་རྟེན་ལྟ་ཚུལ་
དང་། ལངས་ཕྱོགས། ཕུགས་བསམ། དགའ་སྐྱོ་དང། ད་ལྟའི་འཚོ་བར་
འཛིན་པའི་རྣམ་འགྱུར་སོགས་བརྩམས་ཆོས་ལས་མཚོན་པར་བྱས་ཡོད་པ་དེ་
ཡིན་ལ། རྩོམ་པ་པོས་འཚོ་བར་ངོས་འཛིན་བྱེད་ཚུལ་དང་གདེང་འཇོག་བྱེད་
ཚུལ་མི་འདྲ་བར་བརྟེན་བརྩམས་ཆོས་ལ་རང་བཞིན་དུ་ཕྱོགས་ལྷུང་མི་འདྲ་བ་རེ་
ཡོད་པ་མ་ཟད། དེ་དག་ལ་ཡང་སྔོན་ཐོན་དང་རྗེས་ལུས་ཀྱི་དབྱེ་བ་ཡོད་པ་ཞིག་
ཡིན། །
མ་ཁེ་སེ་རིང་ལུགས་ཀྱི་རྩོམ་རིག་གི་རིགས་པའི་གཞུང་ལུགས་ལྟར་ན་རྩོམ་
རིག་གི་བརྩམས་ཆོས་དེ་ནི་སྤྱི་ཚོགས་ཀྱི་འཚོ་བ་དེ་རྩོམ་པ་པོའི་སེམས་ལ་ཚུར་
སྣང་བའི་ཐོན་དངོས་ཤིག་རེད། ཚན་རིག་དང་མཐུན་པའི་ཆོད་གཏམ་འདིས་
རྩོམ་རིག་གི་བརྩམས་ཆོས་ཐམས་ཅད་ཀྱི་ནང་དོན་གསལ་པོར་བསྟན་པ་མ་ཟད།
རྩོམ་རིག་སྒྱུ་རྩལ་གྱི་སྲོག་གི་ནང་དོན་ཡང་གསལ་པོར་བསྟན་པ་རེད། རྩོམ་
རིག་གི་བརྩམས་ཆོས་ནི་ཕྱི་རོལ་ཡུལ་གྱི་འཇིག་རྟེན་ཀྱི་འཚོ་བའི་སྣང་ཚུལ་ཞིག་
ཡིན་ན། རྩོམ་རིག་གི་བརྩམས་ཆོས་ནང་དོན་ཡང་དངོས་ཡོད་ཀྱི་འཚོ་བ་རྨང་
གཞི་བྱས་པ་ཞིག་ཡིན་ལ། དངོས་ཡོད་ཀྱི་འཚོ་བ་དེ་ཡང་རྩོམ་རིག་བརྩམས་
ཆོས་ཀྱི་ནང་དོན་གྲུབ་པའི་རྒྱུ་རྐྱེན་གལ་ཆེན་ཞིག་ཏུ་གྱུར་པ་རེད། ཡིན་ནའང་
རྩོམ་རིག་གི་བརྩམས་ཆོས་དང་དེས་མཚོན་པར་བྱ་བའི་ཡུལ་གཉིས་ཀྱི་བར་ལ་
54.



རྩོམ་རིག་རྣམ་བཤད།
མཚུངས་རྟགས་རྒྱག་མི་རུང་སྟེ། རྩོམ་རིག་གིས་མཚོན་པོར་བྱས་པའི་འཚོ་བ་ནི་
མེ་ལོང་ནང་ལ་གཟུགས་བརྙན་ཤར་བ་ལྟར་ཕྱི་རོལ་ཡུལ་གྱི་དངོས་པོ་ཐམས་ཅད་
འདྲ་བཤུས་བྱས་པ་ཞིག་མ་ཡིན་པར་རྩོམ་པ་པོའི་ཀླད་པའི་རྩོལ་བ་ལ་བརྟེན་
ནས་ལས་སྣོན་བྱེད་དགོས། རྒྱུ་མཚན་དེའི་དབང་གིས་རྩོམ་པ་པོས་རང་གི་ལྟ་
ཚུལ་དང་བསམ་ཚུལ་གྱི་འཁྱེར་སོ་གཞིར་བཞག་སྟེ་འཚོ་བ་ལ་དབྱེ་ཞིབ་དང་།
གསལ་བཤད། གདེང་འཇོག་བཅས་བྱེད་དགོས་ལ། འཚོ་བའི་ནང་གི་སྣང་
ཚུལ་གང་དག་ལེགས་པ་དང་བཟང་བས་དགའ་ཞེན་བྱེད་དགོས་ལ། གང་དག་
མི་བཟང་བས་སྡང་སེམས་བྱེད་པ་སོགས་ལེགས་ཉེས་སྤང་བླང་གི་ཆ་དེ་སྟོན་གྱི་
ཡོད་པས་རྩོམ་རིག་གི་བརྩམས་ཆོས་ནང་དུ་རང་སྣང་གི་བསམ་པའི་བརྩེ་དུང་དེ་
དུ་ཕྱི་རོལ་ཡུལ་གྱི་དངོས་ཡོད་ཀྱི་འཚོ་བ་འདུས་ཡོད་པ་མ་ཟད། རྩོམ་པ་པོའི་
རང་སྣང་གི་འཚོ་བའི་ལྟ་ཚུལ་དང་འཚོ་བ་དེར་བཅངས་པའི་བརྩེ་དུང་ཡོང་
འདུས་ཡོད་པས་རྩོམ་རིག་གི་བརྩམས་ཆོས་ཀྱང་ཕྱི་རོལ་ཡུལ་དང་རང་སྣང་གི་ལྟ་
བ་གཉིས་ཟུང་དུ་འབྲེལ་ནས་བྱུང་བ་ཞིག་རེད། །
རྩོམ་རིག་གི་ཕྱོགས་ལྷུང་རང་བཞིན་དང་རྩོམ་པ་པོའི་འཇིག་རྟེན་ལྟ་ཚུལ་
ནི་འབྲེལ་བ་ཤིན་ཏུ་ཟབ་པ་ཞིག་ཡིན། རྒྱུ་མཚན་ནི་བརྩམས་ཆོས་གང་ཞིག་
ཡིན་རུང་དེའི་ནང་དུ་ཡུལ་གྱི་གནས་ལུགས་འགོད་པ་དང་གསར་དུ་བསྐྲུན་པ།
ཡུལ་གྱི་ཕྱོགས་དང་ཡིད་ཀྱི་ཕྱོགས། སྒྱུ་རྩལ་གྱི་གཟུགས་རྣམ་ཐད་རང་སྣང་དང་
གཞན་ངོས། ད་ལྟའི་ངང་ཚུལ་དང་ཕུགས་བསམ། འདུ་ཤེས་སོགས་ཚུད་ཡོད་
པ་དང་མཐར་གཏུགས་ནས་བཤད་ན་དེ་རྣམས་སྤྱི་ཚོགས་ཀྱི་འཚོ་བ་ངེས་ཅན་
ཞིག་རྩོམ་པ་པོའི་བློ་ཡུལ་དུ་འཆར་བའི་འབྲས་བུ་ཡིན་ལ། བརྩམས་ཆོས་རང་
ཐོག་ནས་མཚོན་ན་ཡང་རྩོམ་པ་པོའི་འདུ་ཤེས་དང་། ཡིད་ཀྱིས་གཙོ་ཁྲིད་ཀྱི་
ནུས་པ་འདོན་པ་ཙམ་དུ་མ་ཟད་བརྩམས་ཆོས་ཀྱི་ངོ་བོ་གཏན་ལ་འཁེལ་གྱི་ཡོད་
པ་དེའང་རྩ་བའི་ལྟ་སྟངས་གཞན་ཞིག་སྟེ། འཇིག་རྟེན་ལྟ་ཚུལ་གྱིས་གསར་རྩོམ་
55



ལེའུ་དང་པོ། རྩོམ་རིག་གི་ངོ་བོའི་སྐོར། །
གྱི་ཕྱོགས་ལྷུང་རང་བཞིན་གཏན་འཁེལ་བྱེད་པ་དེ་ཡིན། གྲལ་རིམ་ཡོད་པའི་སྤྱི་
ཚོགས་སུ་རྩོམ་པ་པོའི་འདུ་ཤེས་དང་ཡིད་ལ་གྲལ་རིམ་དང་དུས་རབས་ཀྱི་རྟགས་
ཐམ་འཁེལ་ཡོད་པས། བརྩམས་ཆོས་སོ་སོའི་ཡིད་ཡུལ་ལའང་རང་གི་ངོ་བོ་དང་
ཕྱོགས་ཞེན་བྱ་ཡུལ་རེ་ཡོད་པ་རེད། རྒྱུན་གཏན་རྩོམ་རིག་གི་གྲལ་རིམ་རང་
བཞིན་ཞེས་བརྗོད་པ་ནི་བརྩམས་ཆོས་ཀྱི་ནང་དུ་གསལ་བའི་གྲལ་རིམ་དང་ཡང་
ན་སྤྱི་ཚོགས་ཀྱི་ཚོགས་པ་ངེས་ ཅན་ཞིག་གི་ལངས་ཕྱོགས་དང་ལྟ་ཚུལ། རྣམ་
འགྱུར། འདུ་ཤེས། དགའ་ཕྱོགས་སོགས་ཀྱི་ཡིད་ཤེས་ལ་ཟེར་བ་དང་། དེ་ནི་
རྩོམ་པ་པོའི་འཇིག་རྟེན་ལྟ་ཚུལ་དང་གསར་རྩོམ་གྱི་བྱ་ཐབས་སོགས་དང་འབྲེལ་
བ་དམ་ཟབ་ཡོད་པ་ཞིག་ཡིན།
རྩོམ་རིག་གི་བརྩམས་ཆོས་ནི་ཕྱི་རོལ་ཡུལ་གྱི་གནས་ལུགས་དངོས་རྣམས་
རྩོམ་པ་པོའི་བློ་ཡུལ་དུ་འཆར་བའི་འབྲས་བུ་ཡིན་ཞིང༌། བློ་ཡུལ་དུ་འཆར་བ་
ཞིག་ཡིན་ཕྱིན་ཕྱི་རོལ་ཡུལ་གྱི་གནས་ལུགས་དངོས་དང་རྩོམ་པ་པོའི་ཡིད་ཤེས་ཏེ་
ཕྱོགས་གཉིས་འཛོམས་དགོས་པ་རེད་ལ། རྩོམ་པ་པོ་རྣམས་ཀྱང་རིམ་གྲལ་ཞིག་
གི་ཁོངས་ སུ་ གཏོགས་ པ་དང་། སྤྱི་ཚོགས་ཀྱི་གནས་ ཐོབ་ངེས་ ཅན་ཞིག་ལ་
བརྟེན་ནས་འཚོ་གནས་དང་གྲལ་རིམ་དེའི་ཁེ་ཕན་སྲུང་དགོས་མཁན་ཞིག་རེད།
དེས་ན་རྩོམ་པ་པོའི་འཇིག་རྟེན་ལྟ་ཚུལ་གྱི་རྐྱེན་པས་གསར་རྩོམ་བྱེད་པའི་སྐབས་
སུ་སྤྱི་ཚོགས་དེ་རང་གི་ལང་ཕྱོགས་དང༌། ལྟ་ཚུལ། དགོས་འདུན། རེ་དོན་
བཅས་དང་ མཐུན་ པར་ བརྩམས་ གཞི་བདམས་པ་དང་། བརྩམ་བྱའི་ མི་ ཡི་
གནས་ལུགས་འགོད་པ། བརྗོད་དོན་གཙོ་བོ་གཏན་ལ་འཁེལ་བ། འཚོ་བར་
དཔྱད་གཞི་དང་གདེང་འཇོག་བྱེད་པ་སོགས་ཀྱི་ལམ་ནས་སྤྱི་ཚོགས་དེ་རང་གི་ཁེ་
ཕན་སྒྲུབ་ཐབས་བྱེད་ཀྱི་ཡོད། ཀོར་ཀིས། “རྩོམ་རིག་ནི་སྤྱི་ཚོགས་ཀྱི་གྲལ་རིམ་
དང་ཚོགས་པ་དག་གི་ཡིད་ཤེས་རྣམ་འགྱུར་ཏེ། འདུ་ཤེས་དང་། བསམ་པའི་
འཆར་སྒོ། སྒྲུབ་སེམས། རེ་དོན་སོགས་གཟུགས་རྣམ་དུ་བཀོད་ནས་མཚོན་
པར་བྱེད་པ་ཞིག་ཡིན་པ་དང་དེས་གྲལ་རིམ་གྱི་འབྲེལ་བའི་གནས་ཚུལ་རྣམས་



རྩོམ་རིག་རྣམ་བཤད།
ཤེས་ཚོར་ཤིན་ཏུ་མྱུར་པོའི་སྒོ་ནས་ཇི་མ་ཇི་བཞིན་དུ་མཚོན་པར་བྱེད་དོ”(《ཨུ་
རུ་སུའི་རྩོམ་རིག་སྒྱུ་རྩལ་གྱི་ལོ་རྒྱུས་》ཅེས་( སྔོན་འགྲོའི་གླེང་གཞི་)ཅེས་པར་
གསལ་)ཞེས་གསུངས་ཡོད་པ་རེད།
རྩོམ་རིག་གི་གྲལ་རིམ་རང་བཞིན་ནི་གྲལ་རིམ་འཐབ་རྩོད་ཀྱི་སྐོར་ཐད་
ཀར་གླེང་བའི་བརྩམས་ཆོས་ཀྱི་ནང་ནས་མཐོང་རྒྱུ་ཡོད་པ་ཙམ་དུ་མ་ལགས་པར་
གྲལ་རིམ་འཐབ་རྩོད་ཐད་ཀར་གླེང་མེད་པའི་བརྩམས་ཆོས་ནང་ནས་ཀྱང་མང་
ཉུང་ལ་མ་བལྟོས་པ་ཞིག་མཐོང་རྒྱུ་ཡོད། གོང་གསལ་བརྩམས་ཆོས་ཕྱི་མ་དེ་
གྲས་ཀྱི་ནང་དུ་གྲལ་རིམ་འཐབ་རྩོད་ཀྱི་སྐོར་ཐད་ཀར་གླེང་མེད་ཀྱང་རྩོམ་པ་
པོས་རང་གི་བརྩེ་དུང་དང་། དགའ་ཕྱོགས་སོགས་བརྩམས་ཆོས་འདིའི་ནང་དུ་
འཐིམ་པར་བྱས་ཡོད་པས་བརྩམས་ཆོས་ལ་དུས་རབས་ཀྱི་རང་བཞིན་དང་གྲལ་
རིམ་གྱི་རང་བཞིན་གྱི་རྟགས་ཐམ་རེ་རང་ཤུགས་སུ་འཁེལ་ཡོད། གྲལ་རིམ་ཁག་
ཚང་མས་རྩོམ་རིག་སྒྱུ་རྩལ་ལ་བརྟེན་ནས་གྲལ་རིམ་དེ་རང་གི་ཁེ་ཕན་སྒྲུབ་པ་
དང་སྲུང་སྐྱོབ་བྱེད་ཀྱི་ཡོད་པ་རེད།
རྩོམ་རིག་བརྩམས་འབྲས་ཀྱི་མཚོན་ཚུལ་ནི་རྙོག་དྲ་ཤིན་ཏུ་ཆེན་པོ་ཞིག་
ཡིན། བརྗོད་བྱའི་ནང་དོན་མི་འདྲ་བ་དང༌། རྩོམ་ཚུལ་མི་འདྲ་བ། གསར་
རྩོམ་གྱི་དམིགས་ཡུལ་མི་འདྲ་བ་བཅས་ཀྱི་རྐྱེན་པས་བརྩམས་ཆོས་ཀྱི་ཕྱོགས་ལྷུང་
རང་བཞིན་ཡང་ དཔེར་ན། བརྩམས་ཆོས་ འགའ་ ཞིག་ ལ་ ཕྱོགས་ ལྷུང་ རང་
བཞིན་མངོན་གསལ་དོད་པོ་ཡོད་མོད། འོན་ཀྱང་རི་ཆུ་སོགས་བརྗོད་གཞིར་
བྱས་པའི་སྙན་ཚིག་དང་མེ་ཏོག་དང་བྱིའུ་སོགས་འབྲི་གཞིར་གྱུར་པའི་རི་མོར་
ཕྱོགས་ལྷུང་གི་རང་བཞིན་གསལ་པོ་མཐོང་རྒྱུ་མེད་པ་ལྟ་བུ་རེད། །
བརྩམས་ཆོས་ཀྱི་ཕྱོགས་ལྷུང་རང་བཞིན་ནི་རྩོམ་པ་པོའི་གྲལ་རིམ་ལངས་
ཕྱོགས་དང་ཆབ་སྲིད་ཀྱི་ལྟ་ཚུལ་རྣམས་བརྩམས་ཆོས་ཀྱི་ནང་ནས་ཇི་ལྟར་མཚོན་
པ་དང༌། བརྩམས་ཆོས་ ཀྱི་འཚོ་ བ་ དང་ མི་ ཡི་ གནས་ཚུལ་རྩོམ་འགོད་བྱེད་
སྐབས་རྩོམ་པ་པོས་དེ་དག་ལ་དགའ་སྡང་གི་རྣམ་འགྱུར་ཅི་བཟུང་བ་དེ་ཡིན་ལ།



ལེའུ་དང་པོ། རྩོམ་རིག་གི་ངོ་བོའི་སྐོར།
རྩོམ་པ་པོ་ཚང་མས་ལངས་ཕྱོགས་ངེས་ཅན་ཞིག་གི་ཐོག་ནས་འཚོ་བའི་གནས་
ལུགས་ལ་བལྟ་ཞིབ་དང་། བརྩམས་གཞི་འདེམ་པ། མི་ཡི་གཟུགས་རྣམ་འགོད་
པ་བཅས་ལ་བརྟེན་ནས་བརྩམས་ཆོས་གང་གི་ནང་དུའང་རྩོམ་པ་པོའི་དགའ་
སྡང་འཁོད་ཡོད་པས་ཕྱོགས་ལྷུང་གི་རང་བཞིན་ངེས་ཅན་ཞིག་མེད་པ་མ་ཡིན་
པར། ཕྱོགས་ལྷུང་གི་རང་བཞིན་དེ་རིགས་ལ་ལ་མངོན་གསལ་དུ་མཐོང་རྒྱུ་ཡོད་
པ་དང་། ལ་ལ་ཅུང་ལྐོག་འགྱུར་ ཏུ་ གནས་ པ་དེ་ཡིན། ཨེན་ཁེ་སིས་ “ ངའི་
བསམ་པར་ཕྱོགས་ལྷུང་རང་བཞིན་ཞེས་པ་དེ་བྱ་བའི་འབྱུང་ས་བྱུང་ཚུལ་གྱི་ཐོག་
ནས་རང་ཤུགས་སུ་མངོན་རྒྱུ་ཡོད་པ་ཞིག་ལས། དམིགས་བཀར་ཆེད་སྨོས་བྱེད་
དགོས་པ་ཞིག་མིན་ནོ་སྙམ་” ཞེས་གསུངས་པ་དང་། བརྩམས་ཆོས་ཀྱི་ཕྱོགས་
ལྷུང་རང་བཞིན་དེ་འཚོ་བའི་རྣམ་ཚུལ་དངོས་དང་ཁ་མ་བྲལ་བར་རྩོམ་འགོད་བྱ་
རྒྱུ་དང་། དགའ་སྡང་ཟུང་སྦྲེལ་བྱས་ཐོག་སྒྱུ་རྩལ་གྱི་གཟུགས་བརྙན་ལ་བརྟེན་
ནས་དེ་དོན་རང་ཤུགས་སུ་མཚོན་པར་བྱེད་ཀྱི་ཡོད་རྐྱེན་བརྩམས་ཆོས་དེ་དག་ལ་
རྩོམ་པ་པོའི་འཇིག་རྟེན་ལྟ་ཚུལ་གྱི་ཁྲིད་སྟོན་བྱེད་ཀྱི་ཡོད་པ་མ་ཟད། རྩོམ་པ་པོ་
རང་ངོས་ཀྱི་ལྟ་ཚུལ་ཡང་ཤིན་ཏུ་གསལ་པོ་ཞིག་མཚོན་གྱི་ཡོད་པ་རེད། །
1. དངོས་ཡོད་ཀྱི་རང་བཞིན་དེ་རྩོམ་རིག་གསར་རྩོམ་བྱེད་པའི་ནང་གི་གལ་ཆེའི་
དོན་སྙིང་ཅི་ཡིན་ནམ།
2. སྒྱུ་རྩལ་གྱི་དངོས་ཡོད་རང་བཞིན་ཞེས་པའི་གོ་དོན་གང་ཡིན།
3. འཚོ་བའི་དངོས་ཡོད་རང་བཞིན་དང་སྒྱུ་རྩལ་གྱི་དངོས་ཡོད་རང་བཞིན་གཉིས་
ཀྱི་ཕན་ཚུན་འབྲེལ་བ་དང་ཁྱད་པར་སྐོར། བརྩམས་ཆོས་ཤིག་དཔེར་བཞག་ནས་དབྱེ་ ་
ཞིབ་བྱ་དགོས།
4. བརྩམས་ཆོས་ཀྱི་ཕྱོགས་ལྷུང་རང་བཞིན་གྱི་གོ་དོན་གང་ཡིན་ནམ།
5.ཕྱོགས་ལྷུང་རང་བཞིན་དང་རྩོམ་པ་པོའི་འཇིག་རྟེན་གྱི་ལྟ་ཚུལ་གཉིས་ཀྱི་འབྲེལ་
བ་གང་ཡིན་ནམ།
58



རྩོམ་རིག་རྣམ་བཤད། །
ས་བཅད་བཞི་པ། རྩོམ་རིག་གིས་སྤྱི་ཚོགས་ཀྱི་འཚོ་བ་ཚུར་
སྣང་བྱེད་པའི་དམིགས་བསལ་གྱི་ཁྱད་ཆོས་སྐོར།
རྩོམ་རིག་གསར་རྩོམ་གྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་
རྩོམ་རིག་ནི་སྤྱི་ཚོགས་ཀྱི་འཚོ་བ་དེ་རྩོམ་པ་པོའི་བསམ་བློར་འཆར་བ་དང་། དེ་
ནི་ཕྱི་རོལ་གྱི་བྱ་དངོས་་ སོ་ སོའི་གཟུགས་དང་སྒྲ། དྲི། རོ། རེག་བྱ་བཅས་
འདོད་པའི་ཡུལ་ལྔའི་མངོན་ཚུལ་ཅི་རིགས་པ། ཡུལ་ཅན་རང་གི་དབང་པོ་ལྔའི་
ཚོར་ནུས་ལ་བརྟེན་ནས་རང་རེའི་བསམ་པའི་ནང་འཆར་སྣང་སྣ་ཚོགས་ཡང་
སྐོར་སྐྱར་སྐོར་དུ་བྱུང་ཞིང་འཆར་སྣང་དེ་རིགས་ལ་སླར་ཡང་དབྱེ་གསེས་མཐའ་
དཔྱོད་བྱས་ནས་ཕྱི་རོལ་གང་ཞིག་དེའི་མངོན་ཚུལ་འཁྲུལ་མེད་ཅིག་བསམ་པར་
འཆར་བ་ལས་བྱུང་བའི་སྐོར་གླེང་ཟིན་པ་དང༌། འོན་ཏེ་སྤྱི་ཚོགས་ཀྱི་འཚོ་བ་ནི་
རྩོམ་རིག་སྒྱུ་རྩལ་གྱི་འབྱུང་ཁུངས་ཡིན་པ་མ་ཟད། ད་དུང་ཆབ་སྲིད་དཔལ་
འབྱོར་རིག་པ་དང་། ཁྲིམས་ལུགས་རིག་པ། ལོ་རྒྱུས་རིག་པ། སློབ་གསོའི་
རིག་པ་སོགས་སྤྱི་ཚོགས་ཀྱི་ཚན་རིག་ཁྱོན་ཡོངས་ཡང་སྤྱི་ཚོགས་ཀྱི་འཚོ་བ་དེ་
ཚུར་སྣང་བྱས་པ་ཞིག་ཡིན། རྩོམ་རིག་སྒྱུ་རྩལ་དང་སྤྱི་ཚོགས་ཚན་རིག་གི་ཐུན་
མོང་གི་ངོ་བོ་ཤེས་རྟོགས་བྱུང་བ་ཙམ་གྱིས་འགྲིག་པ་ཞིག་མ་ཡིན་པར་དེ་དག་གི་
ཐུན་མོང་གི་རང་བཞིན་དང་། བྱེ་བྲག་གི་རང་བཞིན། དམིགས་བསལ་གྱི་
རང་བཞིན་ལ་ཡང་ངོས་འཛིན་བྱ་དགོས་པ་ཞིག་ཡིན། བློ་མཐུན་མའོ་ཙེ་ཏུང་
གིས་“དངོས་པོའི་འགུལ་བསྐྱོད་ཀྱི་རྣམ་པ་སོ་སོར་ཆ་བཞག་ན་དེ་དང་དེ་མིན་
འགུལ་བསྐྱོད་ཀྱི་རྣམ་པ་སོ་སོའི་བར་གྱི་ཐུན་མོང་གི་གནད་དེར་ངེས་པར་དུ་དོ་
སྣང་བྱེད་དགོས་ཀྱི་རེད། ཡིན་ནའང་དེ་བས་ཀྱང་གལ་ཆེ་བ་གཅིག་དང་ང་



ལེའུ་དང་པོ། རྩོམ་རིག་གི་ངོ་བོའི་སྐོར།
ཚོས་བྱ་བ་དང་དངོས་པོ་ཤེས་པ་བྱེད་ཡས་ཀྱི་རྨང་གཞི་ཡིན་པ་ཞིག་ནི་དེའི་ཁྱད་
པར་ཀྱི་གནད་ལ་ངེས་པར་དུ་དོ་སྣང་བྱེད་དགོས་པ་རེད། ཡང་བསྐྱར་བཤད་
ན། དེ་དང་འགུལ་བསྐྱོད་ཀྱི་རྣམ་པ་གཞན་དག་བར་གྱི་ངོ་བོའི་ཐོག་གི་ཁྱད་
པར་ལ་དོ་སྣང་བྱེད་དགོས་པ་དེ་རེད། གནད་དེར་དོ་སྣང་མ་བྱས་ན་བྱ་བ་དང་
དངོས་པོ་སོ་སོའི་དབྱེ་བ་ཕྱེ་ཐུབ་གྱི་མ་རེད། （《འགལ་བའི་རྣམ་བཤད་》《མའོ་
ཙེ་ཏུང་གི་གསུང་རྩོམ་གཅེས་བསྡུས་》དེབ་དང་པོའི་ཤོག་གྲངས་502ལ་གསལ་）
ཅེས་གསུངས་ཡོད་པ་རེད། སྤྱི་ཚོགས་ཀྱི་ཚན་རིག་དང་རང་བྱུང་ཁམས་ཀྱི་ཚན་
རིག་དེ་འཕེལ་རྒྱས་འགྲོ་མགྱོགས་པ་དང༌། རིག་ཚན་ཡང་མང་ཏུ་ཕྱིན་ཏེ་དེ་
དག་གི་དབྱེ་བ་ཞིབ་ཕྲ་དང་གཏིང་ཟབ་ཅན་དུ་འགྱུར་བཞིན་ཡོད་པ་དང་། དེ་
ནི་མི་རྣམས་ཀྱིས་བྱ་དངོས་ཀྱི་ཁྱད་ཆོས་ལ་གཞིགས་ཏེ་ཞིབ་འཇུག་གཏིང་ཟབ་
བྱས་པའི་འབྲས་བུ་ཞིག་ཡིན། དེར་བརྟེན་ང་ཚོས་རྩོམ་རིག་སྒྱུ་རྩལ་དང་སྤྱི་
ཚོགས་ཚན་རིག་གི་ཐུན་མོང་རང་བཞིན་ལ་ཞིབ་འཇུག་བྱས་པ་དང་ཆབས་ཅིག་
ངེས་པར་དུ་རྩོམ་རིག་སྒྱུ་རྩལ་གྱི་དམིགས་བསལ་གྱི་རང་བཞིན་ལ་ཡང་ཞིབ་
འཇུག་བྱ་དགོས་པ་ཞིག་ཡིན།
དང་པོ། མཚོན་བྱེད་ཀྱི་ཡུལ་མི་འདྲ་བ།
རྩོམ་རིག་སྒྱུ་རྩལ་དང་དེ་མིན་སྤྱི་ཚོགས་ཚན་རིག་གིས་མ་གཞི་ཚང་མས་སྤྱི་
ཚོགས་ཀྱི་འཚོ་བ་དེ་མཚོན་པར་བྱེད་ཀྱི་ཡོད་རུང་དེ་དག་གི་ཞིབ་འཇུག་དང་
མཚོན་པར་བྱེད་ཡུལ་ལ་ནི་དབྱེ་བ་ཡོད། སྤྱི་ཚོགས་ཚན་རིག་གིས་སྤྱི་ཚོགས་ཀྱི་
འཚོ་བའི་རྣམ་པ་དེ་ཁག་འགའ་ཞིག་ཏུ་བགོས་ཏེ་ཞིབ་འཇུག་བྱེད་ཀྱི་ཡོད་པ་མ་
ཟད། སྤྱི་ཚོགས་འཚོ་བའི་ནང་གི་ཕྱོགས་འགའ་ཞིག་གི་འབྲེལ་བ་དང་ནང་ཡོད་
ཀྱི་ཆོས་ཉིད་ཚུར་སྣང་བྱེད་རྒྱུ་དེ་རེད། དཔེར་ན། སྤྱི་ཚོགས་རིང་ལུགས་ཚན་
རིག་གིས་གཙོ་བོའི་ཞིབ་འཇུག་བྱེད་ཡུལ་ནི་སྤྱི་ཚོགས་འཕེལ་རྒྱས་འགྲོ་བའི་ཆོས་



རྩོམ་རིག་རྣམ་བཤད།
ir
do
ir
ir
ཉིད་ལ་དམིགས་པ་ཞིག་དང་། ཆབ་སྲིད་དཔལ་འབྱོར་རིག་པ་ནི་ཆེད་མངགས་
སྤྱི་ཚོགས་ཀྱི་དངོས་ པོའི་ རྒྱུ་ཆ་དང་། ཐོན་སྐྱེད། དེ་མིན་དངོས་རྫས་བགོ་
བཤའ་བྱེད་པའི་ཆོས་ཉིད་ལ་ཞིབ་འཇུག་བྱེད་ རྒྱུ་དེ་ཡིན་ པ་དང༌། ཁྲིམས་
ལུགས་རིག་པ་ནི་སྤྱི་ཚོགས་ཀྱི་འཚོ་བའི་ནང་གི་མི་འདྲ་བའི་ཁྲིམས་ལུགས་ལ་
ཞིབ་འཇུག་བྱས་ཏེ་གཏན་འབེབས་བྱེད་རྒྱུ་དང༌། སློབ་གསོའི་རིག་པ་ནི་སློབ་
གསོའི་དམིགས་ཡུལ་དང་ལས་འགན། ཐབས་ཤེས་བཅས་ལ་ཞིབ་འཇུག་བྱེད་
རྒྱུ་དེ་ཡིན། རྩོམ་རིག་སྒྱུ་རྩལ་གྱིས་རྩོམ་འབྲི་དང་མཚོན་པར་བྱ་ཡུལ་གཙོ་བོ་ནི་
སྤྱི་ཚོགས་འཚོ་བའི་ནང་གི་མི་ཡིན་པ་དང་མི་སྣ་དེ་རྩོམ་འབྲི་བྱེད་ཡུལ་གཙོ་བོར་
གཞིགས་ཏེ་སྤྱི་ཚོགས་ཀྱི་འཚོ་བ་ཧྲིལ་པོར་དེ་ཚུར་སྣང་བྱེད་ཀྱི་ཡོད་པ་དང་། དེ་
ནི་སྤྱི་ཚོགས་ཀྱི་འབྲེལ་བ་ཧྲིལ་པོའི་སྤྱི་བསྡོམས་ནི་མི་ཡིན་པའི་རྐྱེན་གྱིས་རེད།
རྩོམ་རིག་སྒྱུ་རྩལ་གྱི་བརྩམས་ཆོས་ནང་དུ་མི་དང་མིའི་དབར་གྱི་རྙོག་འཛིང་ཆེ་
བའི་འབྲེལ་བ་དེ་རྩོམ་འབྲི་བྱེད་ཀྱི་ཡོད་པ་མ་ཟད། མིའི་ཕྱི་ཚུལ་གྱི་ཆ་བྱད་དང་
ཁྱད་ཆོས། མི་སྣའི་སེམས་ཁམས་ཀྱི་འགུལ་བསྐྱོད། དགའ་ཕྱོགས་དང་གོམས་
གཤིས། གཟུགས་དབྱིབས། རྐང་ པའི་ འདེགས་ འཇོག བགད་མོ་དགོད་
སྟངས། སྐད་ཆ་ཤོད་སྐབས་ཀྱི་ཡ་མཚན་ཅན་གྱི་རྣམ་འགྱུར་སོགས་མིག་ལམ་དུ་
མཐོང་ཐུབ་པ་ལྟར་གྱི་སྒྱུ་རྩལ་གྱི་གཟུགས་བརྙན་བསྐྲུན་པ་དང་དུས་མཚུངས་སྤྱི་
ཚོགས་ཁྱོན་ཡོངས་ཀྱི་སྤྱིའི་ འཕེལ་ ཕྱོགས་དང༌། གོམས་ གཤིས། རང༌བྱུང་
ཁམས་ཀྱི་མཛེས་རིས་ཕུན་སུམ་ཚོགས་པོ་ཞིག་རྩོམ་འབྲི་བྱེད་ཀྱི་ཡོད། དེ་ལྟར་
རྩོམ་པ་པོ་སུ་ཞིག་གིས་ཀྱང་སྤྱི་ཚོགས་ཀྱི་འཚོ་བའི་ཁོང་གཏོགས་ཁག་འགའ་ཞིག་
ཏུ་བགོས་ཏེ་དེ་ནི་རང་ཉིད་ཀྱིས་བརྩམས་ཆོས་ནང་ནས་མཚོན་བྱེད་གཙོ་བོ་ཞིག་
ཏུ་མི་བརྩི་བར་སྤྱི་ཚོགས་ཀྱི་འཚོ་བའི་ནང་གི་མི་སྣ་དེ་གཙོ་བོར་བཞག་ཏེ་སྤྱི་
ཚོགས་ཧྲིལ་པོའི་འཚོ་བ་དེ་གང་ཐུབ་ཀྱིས་མཚོན་པར་བྱེད་ཀྱི་ཡོད། དེ་ནི་རྩོམ་
རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བ་མཚོན་པར་བྱེད་པའི་དམིགས་བསལ་གྱི་
ཆོས་ཉིད་དེ་ཡིན།
61



ལེའུ་དང་པོ། རྩོམ་རིག་གི་ངོ་བོའི་སྐོར།
རྩོམ་རིག་སྒྱུ་ རྩལ་གྱི་དམིགས་བསལ་ རང་ བཞིན་ ཞེས་ པ་ནི་རྩོམ་རིག་
བརྩམས་ཆོས་ལས་བསལ་བའི་དམིགས་བསལ་གྱི་རང་བཞིན་དེ་ཡིན་ཞིང་སྒྱུ་
རྩེལ་དང༌། ཚན་རིག་མཚན་ཉིད་རིག་པ། ཀུན་སྤྱོད་སོགས་ནི་སྤྱི་ཚོགས་ཀྱི་
འདུ་ཤེས་ཡིན་པ་དང་། ཚང་མ་དངོས་ཡོད་འཚོ་བ་མཚོན་པ་ཞིག་ཡིན་རུང་སྒྱུ་
རྩལ་གྱི་དངོས་ཡོད་མཚོན་སྟངས་མི་འདྲ་ཞིང་། དེས་ཚན་རིག་དང་འདྲ་བར་
དོན་སྤྱི་དང༌། སྤྱི་འགྲོས། རིགས་པའི་གཞུང་ལུགས་བཅས་ལ་བརྟེན་ནས་
དངོས་ཡོད་གནས་ཚུལ་མཚོན་པ་དེ་འདྲ་མ་ཡིན་པར། གསོན་ཉམས་ལྡན་པ་
དང༌། ཞིབ་ཕྲ། མི་སེམས་མགུ་བ་བཅས་ཀྱི་སྒྱུ་ རྩལ་གྱི་གཟུགས་བརྙན་ལ་
བརྟེན་ནས་དངོས་ཡོད་འཚོ་བ་མཚོན་པར་བྱེད་པ་དེ་རེད། དེ་ནི་སྒྱུ་རྩལ་དང་
སྤྱི་ཚོགས་ཀྱི་འདུ་ཤེས་འཛིན་སྟངས་གཞན་གྱི་དབར་མི་འདྲ་བའི་ས་དེ་ཡིན་པ་
དང་། སྒྱུ་རྩལ་གྱི་དམིགས་བསལ་གྱི་ཁྱད་ཆོས་དེ་ཡིན། གསོན་ཉམས་ལྡན་པ་
དང་མི་སེམས་མགུ་བའི་སྒྱུ་རྩལ་གྱི་གཟུགས་བརྙན་ཞིག་མེད་ཚེ་དེ་སྒྱུ་རྩལ་གྱི་
རིགས་སུ་མི་འགྲོ་ལ་མི་སེམས་ལ་གཡོ་འགུལ་ཐེབས་པའི་སྒྱུ་རྩལ་གྱི་ནུས་ཤུགས་
ཀྱང་ཐོན་མི་སྲིད། སྒྱུ་རྩལ་པ་དངོས་འབྲེལ་ཞིག་ཡིན་ཕྱིན་གསོན་ཉམས་ལྡན་པ་
དང༌། ཞིབ་ཕྲ། མི་སེམས་མགུ་བའི་སྒྱུ་རྩལ་གྱི་གཟུགས་བརྙན་གསར་སྐྲུན་
བྱེད་ཐུབ་པས་མི་ཚད་གཟུགས་བརྙན་དེ་རིགས་དཔེ་མཚོན་ཅན་དུ་འགྱུར་བ་
བྱས་ནས་དཔེ་མཚོན་ཅན་དུ་བསྒྱུར་བའི་ཞིབ་ཕྲའི་གཟུགས་བརྙན་ལ་བརྟེན་
ནས་འཚོ་བ་མཚོན་ཐུབ་པ་ཞིག་བྱེད་དགོས། དཔེར་ན། དུས་རབས་བཅུ་དགུ་
པའི་ནང་བྱུང་བའི་ཕ་རན་སིའི་དངོས་ཡོད་རིང་ལུགས་ཀྱི་རྩོམ་པ་པོ་པའར་ཀྲ་
ཁེ་ཡིས་བརྩམས་པའི་《མི་ཡུལ་གྱི་དགོད་བྲོ་བའི་ཟློས་གར་》ཞེས་པའི་ནང་དུས་
རབས་བཅུ་དགུ་པའི་ཕ་རན་སིའི་སྤྱི་ཚོགས་དེ་ཟློས་གར་གྱི་འཁྲབ་སྟེགས་ཆེན་པོ་
ཞིག་ཏུ་བརྩིས་ཏེ། སྐབས་དེའི་ཕ་རན་སིའི་སྣེ་མང་རྙོག་འཛིང་ཅན་གྱི་མ་རྩ་
རིང་ལུགས་ཀྱི་སྤྱི་ཚོགས་དེ་བརྩམས་སྒྲུང་ནང་ནས་ཁྱོན་ཡོངས་དང་ཞིབ་ཕྲ། རྒྱུ་
ཆེ་ཞིང་གཏིང་ཟབ་ཀྱིས་མཚོན་པར་བྱས་ཡོད་པ་དང་། རྩོམ་པ་པོས་བརྩམས་



རྩོམ་རིག་རྣམ་བཤད།
སྒྲུང་དགུ་བཅུ་གོ་དྲུག་གི་ནང་དུ་མི་སྣ་མི་འདྲ་བ་སུམ་སྟོང་ལྷག་ཙམ་གྱི་གཟུགས་
བརྙན་གསར་སྐྲུན་གནང་བ་དང༌། དཔེ་དེབ་སྤྱིའི་མིང་ལ་《མི་ཡུལ་གྱི་དགོད་བྲོ་
བའི་ཟློས་གར་》ཞེས་བརྗོད་ལ། དེ་ཡང་ཁག་གསུམ་དུ་དབྱེ་ཡོད་པ་སྟེ་《གོམས་
སྲོལ་ཞིབ་འཇུག་》《མཚན་ཉིད་རིག་པ་ཞིབ་འཇུག་》《དབྱེ་ཞིབ་ཞིབ་འཇུག་》
བཅས་ཡོད་པ་དང་། རྩོམ་པ་ པོས་ རྩོམ་རིག་བརྩམས་ཆོས་ ཀྱིས་ འཚོ་བ་དེ་
གཅིག་གྱུར་གྱི་རང་བཞིན་དང་ཁྱོན་ཡོངས་ཀྱི་རང་བཞིན་ལྡན་དགོས་པ་ཞིག་
ཡིན་པའི་ནན་བཤད་ཀྱང་གནང་ཡོད་པ་རེད། །
རིག་རྩལ་ཞེས་པ་ནི་གཟུགས་སུ་འགོད་པའི་སྒྱུ་རྩལ་གྱི་གཟུགས་བརྙན་
གསར་བཟོ་བྱེད་ པའི་ སྒྱུ་ རྩལ་ ཞིག་ རེད། བརྩམས་ སྒྲུང་ གང་ ཞིག་ ལ་ ཡང་
གཟུགས་བརྙན་གྱི་མ་ལག་གཅིག་ཡོད་ལ། དེའི་སྙིང་པོ་ནི་མི་སྣའི་གཟུགས་
བརྙན་བསྐྲུན་རྒྱུ་དེ་ཡིན། གཟུགས་བརྙན་ཞེས་པ་ནི་འཚོ་བའི་ཁྲོད་ཀྱི་བྱ་དངོས་
ཀྱི་གཟུགས་དབྱིབས་དང་རྣམ་པ་གང་རུང་ཞིག་མིག་ཤེས་ཀྱི་མཐོང་རྒྱུ་ཡོད་པ།
སྣ་ཤེས་ཀྱི་མནམ་རྒྱུ་ཡོད་པ། ལུས་ཤེས་ཀྱིས་རེག་རྒྱུ་ཡོད་པ། ཡིད་ཤེས་ཀྱིས་
ཚོར་རྒྱུ་ཡོད་པའི་རང་བཞིན་ལྡན་པ་ཞིག་ལ་བཤད་པ་ཡིན་ལ། རྩོམ་རིག་སྒྱུ་
རྩལ་གྱི་གཟུགས་བརྙན་ཡང་དེ་དང་འདྲ་བའི་འདུ་ཤེས་ཤིག་སྟེར་ཐུབ་པ་བྱེད་ཀྱི་
ཡོད་པ་རེད།
རྩོམ་རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བ་ཚུར་སྣང་བྱེད་རྒྱུ་དེར་སྤྱི་ཡོངས་
ཀྱི་རང་བཞིན་ལྡན་ཡོད་ཅེས་པ་ནི་བརྩམས་ཆོས་ཚང་མའི་ནང་སྤྱི་ཚོགས་ཀྱི་འཚོ་
བ་དེ་མ་ལུས་ཀུན་འདུས་ཀྱིས་མཚོན་པར་བྱས་ཡོད་ཅེས་ཞུས་པ་མ་ཡིན་པར་དེ་
ནི་བརྩམས་ཆོས་དེ་དག་གི་ནང་དུ་སྤྱི་ཚོགས་ཀྱི་འཚོ་བ་དེ་ཕན་ཚུན་འབྲེལ་ཡོད་
ཀྱི་སྤྱི་ཡོངས་ཀྱི་རང་བཞིན་ལྡན་པའི་སྒོ་ནས་མཚོན་པར་བྱས་ཡོད། དཔེར་ན།
བརྩམས་སྒྲུང་ཐུང་གྲས་ཤིག་ལ་མཚོན་ན་དེའི་ནང་སྤྱི་ཚོགས་ཀྱི་འཚོ་བའི་ནང་གི་
གནད་དོན་འགའ་རེ་རྩོམ་འབྲི་བྱས་ཡོད་ལ། དེས་རང་བཞིན་དུ་མི་རྣམས་ཀྱི་
འཚོ་བའི་ཕྱོགས་འགའ་ཞིག་མཚོན་པར་བྱས་ཡོད་པ་དང་། འཚོ་བའི་ཕྱོགས་



ལེའུ་དང་པོ། རྩོམ་རིག་གི་ངོ་བོའི་སྐོར།
འགའ་ཞིག་དེ་ཡང་ཕན་ཚུན་འབྲེལ་བ་ཡོད་ལ་དཀྱུས་གཅིག་ཏུ་འབྲེལ་བའི་གོང་
བུ་བཞིན་བརྩམས་ཆོས་དེའི་ནང་དུ་རྩོམ་འབྲི་བྱས་ཡོད་པ་དེ་ཡིན།
གཉིས་པ། མཚོན་བྱེད་ཀྱི་རྣམ་པ་མི་འདྲ་བ།
མིའི་རིགས་ཀྱི་ཐོན་སྐྱེད་འཐབ་རྩོད་དང་གྲལ་རིམ་འཐབ་རྩོད་སོགས་སྤྱི་
ཚོགས་ཀྱི་ལག་ལེན་ནང་དུ་མི་འདྲ་བའི་ཤེས་ཡོན་གཉིས་འཕེལ་རྒྱས་བྱུང་ཡོད་པ་
སྟེ། ཚན་རིག་དང་རྩོམ་རིག་སྒྱུ་རྩལ་ཡིན། ཚན་རིག་ལ་ཡང་སྤྱི་ཚོགས་ཀྱི་ཚན་
རིག་དང་རང་བྱུང་ཚན་གི་རིག་གཉིས་སུ་དབྱེ་ཡོད་པ་རེད། རྩོམ་རིག་སྒྱུ་རྩལ་
གྱི་ནང་དུ་སྒྱུ་རྩལ་གྱི་འགྲུབ་བྱེད་མི་འདྲ་བ་དང༌། ཀློག་པ་པོ་དང་གཟིགས་མོ་བ་
རྣམས་ཀྱི་མྱོང་ཚོར་མི་འདྲ་བར་བརྟེན་སྤྱིར་བཏང་ཐོག་སྐད་ཆའི་སྒྱུ་རྩལ་(རྩོམ་
རིག་)སྒྲ་སྐྱེད་སྒྱུ་རྩལ་(རོལ་མོ་)དབྱིབས་བཟོའི་སྒྱུ་རྩལ་(རི་མོ་བརྐོ་བཟོ་དང་
འཇིམ་བཟོ་) ཕྱོགས་ བསྡུས་ ཀྱི་སྒྱུ་རྩལ་ ལམ་ ཡང་ན་ མཉམ་འདྲེས་ཀྱི་སྒྱུ་ རྩལ་
(ཟློས་གར་གློག་བརྙན་）བཅས་སུ་དབྱེ་ཀྱི་ཡོད་པ་རེད། ཚན་རིག་དང་རྩོམ་
རིག་སྒྱུ་རྩལ་གྱི་རྩ་བའི་ཁྱད་པར་ནི་གཟུགས་བརྙན་ལ་བརྟེན་ནས་སྤྱི་ཚོགས་ཀྱི་
འཚོ་བ་མཚོན་པར་བྱེད་དགོས་པ་རེད། ཚན་རིག་དང་རྩོམ་རིག་སྒྱུ་རྩལ་གྱིས་
ཚུར་སྣང་བྱེད་ཡུལ་གྱི་ཐད་ལ་དེར་ཐུན་མོང་གི་ཁྱད་ཆོས་ལྡན་ཡོད་པ་སྟེ། དེ་
གཉིས་པོས་ཁྱོན་ཡོངས་ནས་དངོས་ཡོད་ཀྱི་གནས་ཚུལ་ཕུན་སུམ་ཚོགས་པོ་ཞིག་
ཤེས་རྟོགས་དང་ཁོང་ཆུད་བྱེད་དགོས་པ་མ་ཟད། དངོས་ཡོད་གནས་ཚུལ་གྱི་
རྙོག་འཛིང་ཆེ་བའི་སྣང་ཚུལ་བརྒྱུད་དེ་དབྱེ་འབྱེད་དང་ཞིབ་འཇུག་བྱས་ནས་
ཚོར་སྣང་གི་ཤེས་རྟོགས་ནས་རྗེས་དཔག་གི་ཤེས་རྟོགས་སུ་འཕུར་བསྐྱོད་བྱེད་རྒྱུ་
དེ་གྲུབ་པར་བྱེད་ཀྱི་ཡོད།
འོན་ཏེ་དེ་གཉིས་ཀྱི་བར་ལ་ངོ་བོའི་ཐད་ནས་ཁྱད་པར་ཡོད་པ་ཞིག་ཡིན།
ཚན་རིག་གིས་སྣང་ཚུལ་དེ་དག་ངོས་འཛིན་གྱི་ལམ་སྟོན་མཁན་ལྟ་བུ་ཞིག་ཏུ་
64



རྩོམ་རིག་རྣམ་བཤད།
བརྩི་བ་དང་། ཚོར་ནང་གི་ ཤེས་ རྟོགས་ནས་ རྗེས་དཔག་གི་ ཤེས་ རྟོགས་ སུ་
འཕུར་བསྐྱོད་བྱེད་རྒྱུ་དེ་ལེགས་གྲུབ་བྱུང་ཞིང་། གསོན་ཉམས་ལྡན་ལ་ཞིབ་ཕྲའི་
ཚོར་སྣང་གི་དཔྱད་གཞི་རྣམས་བསྐྱུར་གྱི་ཡོད་པ་རེད། རྩོམ་རིག་སྒྱུ་རྩལ་ནི་དེ་
དང་གཏན་ནས་མི་འདྲ་བ་སྟེ། བྱ་དངོས་མཚོན་པར་བྱེད་པའི་བརྒྱུད་རིམ་ནང་
ཐོག་མཐའ་བར་གསུམ་དུ་གསོན་ཉམས་ལྡན་པའི་ཚོར་སྣང་གི་དཔྱད་གཞི་དེ་
དག་དོར་བའམ་བསྒྱུར་གྱི་མེད་པ་རེད། །
ཚན་རིག་ནི་སྤྱི་མཚན་གྱི་རྣམ་པ་བེད་སྤྱོད་དང་ཚོད་དཔག་དང་རྟོག་བཟོ་
བྱེད་པའི་རོགས་རམ་དང་ར་སྤྲོད་ཡོང་བའི་ཐབས་ཤེས་ལ་བརྟེན་ནས་རིགས་
འདེད་ཀྱིས་བརྡར་ཤ་གཅོད་པ་བཅས་བྱས་ཏེ། ཚུར་སྣང་བྱེད་ཡུལ་དེ་དག་སྤྱི་
འགྲོས་དང་། གཏན་སྲོལ་དང་ངེས་སྲོལ། རྩ་བའི་རིག་པ་བཅས་ཕྱོགས་བསྡུས་
ཀྱི་ཐོག་ནས་བྱ་དངོས་ཀྱི་ངོ་བོ་དང་ཆོས་ཉིད་གསལ་སྟོན་བྱེད་ཀྱི་ཡོད་པ་རེད།
སྒྱུ་རྩལ་གྱིས་ཚུར་སྣང་བྱེད་ཡུལ་དེ་དག་གཟུགས་བརྙན་ལ་བསྒྱུར་ཏེ། གསོན་
ཉམས་དོད་པའི་སྒྱུ་རྩལ་གྱི་གཟུགས་བརྙན་ཐོག་ནས་སྤྱི་ཚོགས་ཀྱི་འཚོ་བའི་ངོ་བོ་
དང་ཆོས་ཉིད་གསལ་སྟོན་བྱེད་ཀྱི་ཡོད་པ་རེད། ཚན་རིག་ནི་ཡང་ནས་ཡང་དུ་
ཚོད་ལྟ་བྱས་ཆོག་ལ་བསྐྱར་ནས་བསྐྱར་དུ་ཚོད་ལྟ་བྱས་ཆོག་པ་ཞིག་ཡིན། རྩོམ་
རིག་སྒྱུ་རྩལ་གྱི་གཟུགས་བརྙན་ནི་དེ་དང་གཏན་ནས་མི་འདྲ་བ་སྟེ། སྒྱུ་རྩལ་གྱི་
གཟུགས་བརྙན་དེ་དག་ནི་སྤྱི་ཚོགས་ཀྱི་འཚོ་བའི་ནང་གནས་པའི་མི་དང་འདྲ་
བར་དུས་ཚོད་ཐུང་བའི་མི་ཚེའི་འགྲོ་ལམ་ནང་ཚེ་སྲོག་ཐེངས་གཅིག་ལས་ཐོབ་མི་
ཐུབ་ལ་བླ་སྲོག་གི་མེ་ལྕེ་ཡང་ཐེངས་གཅིག་ལས་འཕྲོ་མི་ཐུབ་པ་དང་། ནམ་ཞིག་
མེ་ལྕེ་དེ་ཤི་རྗེས་བསྐྱར་དུ་སྤར་མི་ཐུབ་པ་ལྟར་རོ། དཔེར་ན། 《གཙུག་གཡུ་》
ཞེས་པའི་ནང་གི་གཙོ་བོའི་མི་སྣ་དཔལ་ལྡན་ནི་དཔལ་ལྡན་རང་ཡིན་པ་ལས།
བརྩམས་ཆོས་ཀྱི་ནང་དུ་དཔལ་ལྡན་བསྐྱར་ཟློས་བྱས་ཏེ་ཐོན་ཚེ། དེ་ནི་རང་
མཚན་ཁྱད་ཆོས་ ཀྱི་ སྒྱུ་ རྩལ་ གྱི་ ཆོས་ ཉིད་ དང༌ རྒྱབ་ འགལ་ བྱས་ པ་ མ་ ཟད།
མངོན་གསལ་དོད་པོས་བརྐུ་བཤུས་དང་འདྲ་བཟོ་བྱས་པ་ལས་སྒྱུ་རྩལ་གསར་
65



ལེའུ་དང་པོ། རྩོམ་རིག་གི་ངོ་བོའི་སྐོར།
རྩོམ་བྱས་པ་ཞིག་མ་ཡིན། དེར་བརྟེན་རྩོམ་རིག་སྒྱུ་རྩལ་གྱི་གཟུགས་བརྙན་
མཐའ་དག་ནི་ནམ་ཡང་རྣམ་པ་གསར་རྐྱང་དང་ཐུན་མོང་མ་ཡིན་པའི་གསར་
རྩོམ་གྱི་རང་བཞིན་ལྡན་དགོས་པ་ཞིག་ཡིན་ནོ། །
རྩོམ་རིག་གི་བརྩམས་ཆོས་ཤིག་ཡིན་ཕྱིན་དེས་མི་རྣམས་ཀྱི་སེམས་ཁམས་
སུ་ཡུན་རིང་གནས་ཐུབ་མིན་དང་དུས་ཡུན་རིང་པོའི་ནང་དུ་ནུས་པ་ཐོན་ཐུབ་
མིན་གྱི་འགག་རྩའི་གནད་དོན་ནི་བརྩམས་ཆོས་དེའི་ནང་དུ་སྒྱུ་རྩལ་གྱི་གཟུགས་
བརྙན་གསར་ སྐྲུན་བྱས་ པ་ དེ་ དག་ལེགས་གྲུབ་ བྱུང་མིན་དང༌། སྒྱུ་ རྩལ་ གྱི་
གཟུགས་བརྙན་དེ་དག་ལ་མི་རིགས་ཀྱི་ཁྱད་ཆོས་ལྡན་ཞིང་དུས་རབས་ཀྱི་སྙིང་
སྟོབས་མཚོན་པ་དང་། སྤྱི་ཚོགས་ཀྱི་བསམ་བློའི་དོན་སྙིང་ལྡན་པའི་དཔེ་མཚོན་
གྱི་གཟུགས་བརྙན་གསར་བསྐྲུན་བྱེད་རྒྱུར་རགས་ལས་པ་ཞིག་ཡིན། 《གླིང་གེ་
སར་རྒྱལ་པོའི་སྒྲུང་》ལ། གནའ་རབས་དང་། དེང་རབས། རང་རྒྱལ་དང་།
ཕྱི་རྒྱལ། དུས་རབས་རིམ་བྱུང་དང་ལོ་རྒྱུས་ཀྱི་ཆུ་རྒྱུན་རིང་པོའི་ནང་དུ་མི་
རྣམས་ཀྱིས་དགའ་ཞེན་དང་སྤྲོ་སེམས་རབ་ཏུ་འཕེལ་ཐུབ་པའི་རྒྱུ་རྐྱེན་གཙོ་བོ་
ཞིག་ནི་བརྩམས་ སྒྲུང་དེའི་ནང་དུ་ལྷ་ཡུལ་ནས་མི་ཡུལ་ དང་། ཀླུ་ཡུལ་ནས་
དམྱལ་བ་ སོགས་ ཀྱི་ནང་ དུ་ མཚན་ ཡོད་ལ་ ཐོབ་ ཐང་ ཡང་ ཡོད་ པའི་ མི་ སྣའི་
གཟུགས་བརྙན་སུམ་སྟོང་ལྷག་ཙམ་ཞིག་གི་སྒྱུ་རྩལ་གྱི་གཟུགས་བརྙན་གསར་
སྐྲུན་བྱས་ཡོད་པ་དེ་ནི་ད་ལམ་འཛམ་གླིང་གི་རྩོམ་རིག་ལོ་རྒྱུས་ཐོག་ཏུ་ཤིན་ཏུ་
མཐོང་དཀོན་པའི་གནས་སུ་མཆིས་ལ་《གླིང་གེ་སར་རྒྱལ་པོའི་སྒྲུང་》ཁྱོན་ཡོངས་
ཀྱི་གནས་ཚུལ་ད་དུང་ང་ཚོས་ཤེས་རྟོགས་བྱེད་ཐུབ་མེད་པ་མ་ཟད། བརྩམས་
སྒྲུང་ཁྱོན་ཡོངས་ཀྱི་ནང་དུ་སྒྱུ་རྩལ་ གྱི་ གཟུགས་བརྙན་ཁྱོན་བསྡོམས་ ཅི་ཙམ་
གསར་སྐྲུན་བྱས་ཡོད་མེད་ནི་དེ་བས་ཀྱང་ཤེས་རྟོགས་བྱེད་ཐུབ་མེད། ད་ལམ་
ཕྱོགས་བསྒྲིགས་བྱས་ཟིན་པའི་གནས་ཚུལ་ལ་བལྟས་ཚེ། སྒྱུ་རྩལ་གྱི་གཟུགས་
བརྙན་དེ་ད་ལྟའི་གྲངས་ཚད་ལས་བརྒལ་རྒྱུ་ཡིན་པ་ནི་གདོན་མི་ཟའོ། དཔེར་
ན་《མོན་གླིང་གཡུལ་འགྱེད་》 《འཇང༌ གླིང་ གཡུལ་འགྱེད་》《 ཨ་ ཁྲག་ གཟི་
66



རྩོམ་རིག་རྣམ་བཤད།
རྫོང་》《སོག་སྟོད་ཅང་ཤེས་རྟ་རྫོང་》སོགས་ཀྱི་ནང་དུ་མཚན་ཡོད་ལ་ཐོབ་ཐང་
ཡོད་པའི་མི་སྣ་དངོས་སུ་ཐོན་པ་ཉིས་བརྒྱ་ལྷག་ཙམ་ཡོད་པ་དང་། 《གྲུ་གུའི་ག་
རྫོང་》ཞེས་པའི་ནང་དུ་མི་སྣ་ཆིག་ སྟོང་ ལྷག་ཙམ་ ཞིག་ གིས་ གཟུགས་བརྙན་
གསར་བསྐྲུན་བྱས་ཡོད་པ་རེད། 《གླིང་གེ་སར་རྒྱལ་པོའི་སྒྲུང་》ནང་གི་སྒྱུ་རྩལ་
གྱི་གཟུགས་ བརྙན་ དེ་ དག་ སྤྱིར་ མི་ འདྲ་ བ་ ཁག་ གསུམ་ དུ་ དབྱེ་ ཆོག་ པ་ སྟེ།
གཅིག་ ལྟ་ ཀླུ་ གཉན་ བཙན་ སོགས་ ཀྱི་ གཟུགས་ བརྙན་ དེ་ དག་ ཡིན་ ཞིང་།
གཟུགས་བརྙན་དེ་རིགས་ནི་མཐོན་འཕགས་གཤམ་གནོན་གྱི་ཚུལ་བཞིན་འགྲོ་
བ་རྣམས་ཀྱིས་ལས་དབང་ལ་ཁ་ལོ་བསྒྱུར་པ་མ་ཟད། འདས་ཟིན་པ་དང༌། ད་
ལྟ། མ་འོངས་ཀྱི་གནས་ཚུལ་མཐའ་དག་རྟོགས་ཐུབ་ཀྱི་ཡོད་པ་རེད། བརྩམས་
སྒྲུང་ནང་དུ་སྒྱུ་རྩལ་གྱི་གཟུགས་བརྙན་དེ་རིགས་ཀྱི་བྱ་སྤྱོད་འབྲི་སྐབས་བབ་
བརླིང་ལྡན་པ་དང་། ཚིག་སྦྱོར་སྙན་ཞིང་བརྗིད་ཉམས་ལྡན་པ། བསྔགས་
བརྗོད་ཕུན་སུམ་ཚོགས་ པ་སོགས་སྤྱིར་གཏན་འཁེལ་བའི་རྣམ་གཞག་ཅིག་ཏུ་
གྲུབ་ཡོད་པར་བརྟེན་གཟུགས་བརྙན་དེ་རིགས་ལ་ལྷའི་སྤྱི་ཡོངས་ཀྱི་རང་བཞིན་
ཆེ་ཆེར་ལྡན་པ་ལས་བྱེ་བྲག་གི་རང་བཞིན་ཉུང་ལ། འཚོ་བའི་ཉམས་འགྱུར་
དང་རྒྱང་ཐག་རིང་ཞིང་མི་རྣམས་ལ་དད་སེམས་སྐྱེ་པ་ལས་མཇལ་མི་ཐུབ་པ་
དང་། གོ་བ་ཙམ་ལས་ཤེས་རྟོགས་བྱེད་མི་ཐུབ་པ་ལྟ་བུའི་ཚོར་སྣང་ཞིག་སྐྱེ་ཡི་
ཡོད་པ་རེད། །
གཉིས་པ། བདུད་རྒྱལ་གྱིས་གཙོ་བོར་བྱས་པའི་འདྲེ་དང་དེ་མིན་བདུད་
དང་བདུད་བློན་དང་བདུད་ཀྱི་དམག་དཔོན་སོགས་ཡིན་ལ། དེ་དག་གི་ནང་དུ་
ཡང་ཁྱད་ཆོས་མི་འདྲ་གཉིས་ཡོད་པ་སྟེ་《བདུད་འདུལ་》ནང་གི་བདུད་རྒྱལ་ཀླུ་
བཙན་ལྟ་བུར་བདུད་ཀྱི་རང་བཞིན་ལྡན་པ་ལས་མིའི་ཁྱད་ཆོས་ཀྱི་རང་བཞིན་
ལྡན་མེད་པ་དང༌། 《ཧོར་གླིང་གཡུལ་འགྱེད་》ནང་གི་ཤིང་ཁྲི་རྒྱལ་པོ་སོགས་
བརྩམས་སྒྲུང་གི་ནང་དུ་དེ་དག་བདུད་ཀྱི་སྤྲུལ་པ་ཡིན་ཟེར། ནན་བཤད་ཡང་
ནས་ཡང་དུ་བྱས་ཡོད་ཀྱང་ཁོ་ཚོའི་བྱ་སྤྱོད་རྩོམ་འབྲི་བྱེད་པའི་སྐབས་སུ་དོན་



ལེའུ་དང་པོ། རྩོམ་རིག་གི་ངོ་བོའི་སྐོར།
དངོས་རྩོམ་འབྲི་བྱེད་པའི་ཐབས་ཤེས་བེད་སྤྱོད་བྱས་ཡོད་རྐྱེན་འཚོ་བའི་དངོས་
ཡོད་རང་བཞིན་དང་ཐག་ཉེ་བ་མ་ཟད། འཚོ་བའི་ཉམས་འགྱུར་གཏིང་ཟབ་པོ་
ཞིག་ལྡན་ཡོད་པ་རེད། ཁོ་ཚོའི་གཟུགས་བརྙན་ཐོག་ཏུ་བདུད་ཀྱི་སྤྱིའི་རང་
བཞིན་ལྡན་ལ། བྱེ་བྲག་གི་རང་བཞིན་ཡང་ལྡན་ཡོད་པ་རེད། །
གསུམ་པ། གེ་སར་རྒྱལ་པོས་གཙོ་བྱས་པའི་བོད་རིགས་ཀྱི་དཔེ་མཚོན་གྱི་
གཟུགས་བརྙན་དེ་དག་ཡིན། ཁོ་ཚོ་ནི་འཇིག་རྟེན་མི་ཡུལ་དུ་འཚོ་གནས་བྱས་
ཤིང་ཤ་ཁྲག་ལྡན་པའི་མི་སྣའི་གཟུགས་བརྙན་ཡིན་ལ་ གཟུགས་བརྙན་གསར་
སྐྲུན་དང་རྩོམ་འབྲི་བྱེད་རྒྱུའི་ཐད་གྲུབ་འབྲས་ཁྱད་དུ་འཕགས་པ་ཞིག་ཐོབ་ཡོད།
གཟུགས་བརྙན་དེ་རིགས་ཡང་སྤྱིར་བཏང་ཁག་གསུམ་དུ་དབྱེ་ཆོག་པ་སྟེ།
1. གླིང་གེ་སར་རྒྱལ་པོས་གཙོ་བྱས་པའི་གླིང་རྒྱལ་གྱི་དཔའ་བོ་སུམ་ཅུ་
དང་དཔའ་མོ་སུམ་ཅུ་དང༌། དེ་མིན་དཔའ་མཛངས་ལྡན་ལ་དམག་རྒྱག་མཁས་
པ་དང་སྤྱང་གྲུང་དོད་ལ་བློ་གྲོས་ལྡན་པའི་དཔའ་བོ་དང་། སྡེ་ཤོག་ཁག་གི་འགོ་
གཙོ་སོགས་ཀྱི་གཟུགས་བརྙན་དེ་དག་ཡིན།
2.ལས་རིགས་ཁག་མི་འདྲ་བ་བྱེད་མཁན་གྱི་གཤམ་འོག་མང་ཚོགས་ཀྱི་
གཟུགས་བརྙན་དེ་དག་ཡིན་ཞིང༌། དེའི་ནང་དུ་འབྲོག་པ་དང་ཞིང་པ། བྲན་
གཡོག མོ་པ། སྐར་རྩིས་པ། སྒོམ་ཆེན། སྨན་པ། བཟོ་རིགས་བྱེད་མཁན་
དང་། སྤྲང་པོ་དང་། འཁྱམ་པོ་སོགས་གང་ལྟར་བོད་རིགས་ཀྱི་གནའ་བོའི་སྤྱི་
ཚོགས་ནང༌ གནས་ པའི་ མི་ འདྲ་ མིན་ སྣ་ ཚོགས་ ཀྱི་ གཟུགས་ བརྙན་ རྣམས་
བརྩམས་སྒྲུང་དེའི་ནང་ནས་སྤྱིར་ཆ་ཚང་བར་གསལ་མཚོན་བྱས་ཡོད། །
3. ཁྲོ་ཐུང་གིས་གཙོ་བྱས་པའི་མགོ་གཉིས་མའི་མི་སྣའི་གཟུགས་བརྙན་དེ་
དག་ཡིན་ཞིང་མི་སྣ་དེ་གྲས་ཧ་ཅང་ཉུང་ངུ་ཞིག་ཡིན་རུང་བརྩམས་སྒྲུང་ཁྱོན་
ཡོངས་ཀྱི་ནང་དུ་གནས་ཡོད་པ་མ་ཟད། ཡིག་ཚོགས་ཡང་མང་པོ་བཟུང་ཡོད་
པ་རེད་ལ། སྒྱུ་རྩལ་གྱི་སྒྲིག་བཀོད་བྱེད་སྟངས་ཀྱི་ངོས་ནས་བརྗོད་ཚེ། མི་སྣ་དེ་
རིགས་ཀྱི་བྱ་སྤྱོད་དེས་བརྩམས་སྒྲུང་གི་བྱུང་རིམ་འཕེལ་རྒྱས་དང་སྐུལ་འདེད་



རྩོམ་རིག་རྣམ་བཤད།
གཏོང་བ། བརྩམས་སྒྲུང་གི་དཔེ་དེབ་གོང་འོག་འབྲེལ་མཐུད་བྱེད་རྒྱུར་ཆེས་
གལ་ཆེ་བའི་ནུས་པ་ཐོན་ཡོད་པ་རེད།
དེ་མིན་དམག་རྟ་དང་། འདབ་ཆགས། རི་དྭགས། རྩྭ་ཤིང་དང་རི་ཆུ་
སོགས་ལ་ཡང་མིའི་རང་བཞིན་དུ་རབ་བཏགས་བྱས་ཏེ། དེ་དག་གིས་ དྲང་
བདེན་དང་དགེ་བ། ཡང་ན་ཉེས་པ་དང་ངན་པའི་ཚབ་བྱས་ཡོད་པ་མ་ཟད།
གཤིས་རྒྱུད་ཀྱི་ཁྱད་ཆོས་མངོན་གསལ་དོད་པོ་ཞིག་ཏུ་གསར་སྐྲུན་བྱས་ཡོད་པ་
རེད་ལ། སྐྱེ་དངོས་ཀྱི་རང་བཞིན་དང་སྤྱི་ཚོགས་ཀྱི་རང་བཞིན། ཞེན་ཆགས་
ཀྱི་རང་བཞིན་སོགས་ཟུང་འབྲེལ་བྱས་ཏེ་སྒྱུ་རྩལ་གྱི་མཚོན་བྱེད་ནུས་པ་ཁ་སྣོན་
བྱས་ཡོད་པ་དང་། དེ་དག་ནི་བརྩམས་སྒྲུང་གི་ནང་དུ་མེད་ན་མི་འགྲིག་པའི་སྒྱུ་
རྩལ་གྱི་གཟུགས་བརྙན་ཞིག་ཏུ་གྱུར་ཡོད་པ་རེད། བརྩམས་སྒྲུང་ཁྱོན་ཡོངས་ཀྱི་
ནང་དུ་སྒྱུ་རྩལ་གྱི་གཟུགས་བརྙན་གསར་སྐྲུན་བྱས་ཡོད་པ་དེ་དག་གི་ནང་དུ་
དྲང་ཕྱོགས་ཀྱི་མི་སྣའི་གཟུགས་བརྙན་ནི་ཆེས་ཁྱད་དུ་འཕགས་པ་ཞིག་བྱུང་ཡོད་
པ་རེད་ལ། མི་སྣ་དེ་དག་གི་གཟུགས་བརྙན་ཐོག་ཏུ་དུས་རབས་ཀྱི་སྙིང་སྟོབས་
དང༌། མི་རིགས་ཀྱི་སེམས་ཁམས་དང་ཁྱད་ཆོས་བཙོ་སྦྱངས་བྱས་ཡོད་པ་མ་
ཟད། སྤྱི་ཚོགས་འཚོ་བའི་ནང་གི་ཡར་ཐོན་དང་དྲང་བདེན། མཛེས་དཔྱོད་ཀྱི་
ལྟ་ཚུལ་དང་བྱ་སྤྱོད་མཚོན་པར་བྱས་ཡོད་པ་དང༌། གནའ་བོའི་བོད་རིགས་ཀྱི་
ཕུགས་བསམ་དང་འདུན་པ་སོགས་མི་སྣ་དེ་དག་ལ་རེ་བཅོལ་བྱས་ཡོད་པ་རེད།
དེར་བརྟེན་དྲང་ཕྱོགས་ཀྱི་མི་སྣ་དེ་དག་བདུད་རྒྱལ་དང་ལྷ་ཀླུ་གཉན་བཙན་
སོགས་ཀྱི་གཟུགས་བརྙན་ལས་དེ་བས་ཀྱང་སྒྱུ་རྩལ་གྱི་ཡིད་འགུགས་ནུས་ཤུགས་
ཆེ་ཆེར་ཐོན་ཡོད་པ་རེད། བོད་གནའ་རབས་ཀྱི་སྤྱི་ཚོགས་ཀྱི་གནས་ཚུལ་དེ་
དགསྒྱུ་རྩལ་གྱི་གཟུགས་བརྙན་དེ་དག་ལ་བརྟེན་ནས་མཚོན་པར་བྱས་པ་ཞིག་
ཡིན། གལ་སྲིད་སྒྱུ་རྩལ་གྱི་གཟུགས་བརྙན་དེ་དག་མེད་ཚེ་《གླིང་གེ་སར་རྒྱལ་
པོའི་སྒྲུང་》གཏམ་ཡང་ཡོང་མི་ཐུབ་བོ།
རྩོམ་རིག་སྒྱུ་རྩལ་དང་སྤྱི་ཚོགས་ཚན་རིག་གི་རྣམ་པའི་ཐད་ཚུར་སྣང་བྱེད་
69



ལེའུ་དང་པོ། རྩོམ་རིག་གི་ངོ་བོའི་སྐོར།
ཚུལ་གཏན་ནས་མི་འདྲ་བ་ཞིག་ཡིན། སྤྱི་ཚོགས་ཚན་རིག་གིས་སྤྱི་མཚན་གྱི་ཐ་
སྙད་བེད་སྤྱད་ཏེ་རྡར་ཤ་གཅོད་པ་དང་། རིགས་འདེད་བྱེད་པ། དབྱེ་ཞིབ་
དང་ཕྱོགས་བསྡུད་བྱེད་པ་དེ་རིགས་པའི་གཞུང་ལུགས་ཀྱི་རྣམ་པའི་ཐད་ནས་སྤྱི་
ཚོགས་ཀྱི་འཚོ་བའི་ནང་ཡོད་ཀྱི་ཆོས་ཉིད་རང་བཞིན་དེ་ཚུར་སྣང་བྱེད་ཀྱི་ཡོད་
པ་རེད། རྩོམ་རིག་སྒྱུ་རྩལ་གྱིས་ཞིབ་ཕྲའི་གཟུགས་བརྙན་བསྐྲུན་པའི་ ཐབས་
ཤེས་ལ་བརྟེན་ཏེ་ སྤྱི་ཚོགས་འཚོ་བའི་ནང་གི་མི་སྣ་དང་བྱ་དངོས་ ཁོར་ཡུག་
སོགས་ཞིབ་ཕྲ་དང་གསོན་ཉམས་དོད་པའི་སྒོ་ནས་རྩོམ་འབྲི་བྱས་ཏེ་སྒྱུ་རྩལ་གྱི་
གཟུགས་བརྙན་བསྐྲུན་པའི་ཐབས་ཤེས་ལ་བརྟེན་ནས་སྤྱི་ཚོགས་ཀྱི་འཚོ་བ་དེ་
ཚུར་སྣང་བྱེད་ཀྱི་ཡོད་པ་རེད། ཕུ་ལེ་ཧང་རོའོ་ཕུ་ཡིས་“སྒྱུ་རྩལ་མཁན་གྱིས་
གཟུགས་བརྙན་ལ་བརྟེན་ཏེ་ རང་གི་བསམ་བློ་དེ་མཚོན་པར་བྱེད་ཀྱི་ཡོད་པ་
དང༌། སྲིད་དོན་བརྗོད་པ་པོ་ཡིས་གཏན་ཚིགས་རིག་པར་བརྟེན་ནས་རིགས་
འདེད་ཀྱིས་རང་གི་བསམ་བློ་དེ་ར་སྤྲོད་བྱེད་ཀྱི་ཡོད་པ་རེད། གལ་སྲིད་རྩོམ་པ་
པོ་ཞིག་ གིས་ གཟུགས་བརྙན་བེད་ སྤྱོད་མི་བྱེད་ པར་ གཏན་ཚིགས་ རིག་ པས་
རིགས་འདེད་བྱས་ན་དེ་ནི་སྒྱུ་རྩལ་མཁན་ཞིག་མ་ཡིན་པར་སྲིད་དོན་
བརྗོད་པ་པོ་ཞིག་ཡིན་”ཞེས་གསུངས་པའི་རྒྱུ་མཚན་ཡང་དེ་ཡིན་ལ། ཡང་ཀོར་
ཀིས་ “ སྒྱུ་ རྩལ་ གྱི་ བརྩམས་ ཆོས་ ནི་ རྒྱས་ བཤད་བྱ་ རྒྱུ་དེ་ མ་ ཡིན་ལ། དེ་ནི་
གཟུགས་བརྙན་དང་མཛེས་རིས་བརྒྱུད་དེ་འཚོ་བ་དངོས་དེ་རྩོམ་འབྲི་བྱ་དགོས་
པ་ལས་སྲིད་དོན་བརྗོད་རྒྱུ་དེ་ལས་ཀའི་གཙོ་གནད་དུ་འཇོག་རྒྱུ་མེད་”(《རྩོམ་
རིག་སྒྱུ་རྩལ་གྱི་དཔྱད་རྩོམ་འདེམས་སྒྲིག་》ཅེས་པའི་ཤོག་གྲངས་123ལ་གསལ་）
ཞེས་གསུངས་པ་ལྟར་རོ། མདོར་བསྡུས་ཏེ་བརྗོད་ན། རྩོམ་རིག་ནི་སྤྱི་ཚོགས་
ཀྱི་འདུ་ཤེས་འཛིན་སྟངས་ཤིག་ཡིན་པ་དང་སྟེང་གི་བཀོད་པའི་ཁྱབ་ཁོངས་ཀྱི་ཆ་
ཤས་ཤིག་ཡིན་ཞིང་སྤྱི་ཚོགས་ཀྱི་འཚོ་བ་ངེས་ཅན་ཞིག་མིའི་རིགས་ཀྱི་ཀླད་པའི་
ནང་དུ་ ཤར་པ་ལས་བྱུང་བ་ཞིག་ཡིན། དངོས་གཙོ་རྩོད་སྒྲུབ་རིག་པས་ངོས་
འཛིན་བྱས་པར་སྤྱི་ཚོགས་ཀྱི་གནས་པ་དེས་སྤྱི་ཚོགས་ཀྱི་འདུ་ཤེས་གཏན་འཁེལ་
70



རྩོམ་རིག་རྣམ་བཤད།
བྱེད་པས་རྩོམ་རིག་གི་བརྩམས་ཆོས་ནི་འདུ་ཤེས་འཛིན་སྟངས་ཤིག་ཡིན་པར་
བརྟེན་དེར་སྤྱི་ཚོགས་ཀྱི་འཚོ་བ་ངེས་ཅན་ཞིག་གིས་ཚོད་འཛིན་བྱེད་ཀྱི་ཡོད་པ་
རེད། རྩོམ་པ་པོས་རྩོམ་རིག་གི་བརྩམས་ཆོས་ཕུལ་བྱུང་ཞིག་འབྲི་དགོས་ན་ཧ་
ཅང་གལ་འགངས་ཆེ་བའི་ཆ་རྐྱེན་ཞིག་ནི་ངེས་པར་དུ། རྩོམ་རིག་གི་ཆེས་རྒྱ་ཆེ་
བ་དང་ཆེས་ཕུན་སུམ་ཚོགས་པའི་འབྱུང་ཁུངས་འབའ་ཞིག་ཏེ་མི་དམངས་མང་
ཚོགས་ཀྱི་མེ་ལྟར་ཚ་བའི་འཐབ་རྩོད་ནང་དུ་བསྐྱོད་ནས་འཚོ་བར་ལྟ་ཞིབ་དང་།
ཉམས་ལེན། ཞིབ་འཇུག་བཅས་བྱས་ཏེ་རྩོམ་རིག་སྒྱུ་རྩལ་གསར་རྩོམ་བྱ་དགོས་
ཤིང་། དེ་ལྟར་བྱས་ཚེ་རྩོམ་རིག་གི་བརྩམས་ཆོས་ལ་དུས་སྐབས་དེ་རང་གི་རང་
བཞིན་དང་དངོས་ཡོད་ཀྱི་རང་བཞིན་ལྡན་པ་ཞིག་ཡོང་ཐུབ། དེས་དུས་སྐབས་
སོ་སོའི་ འཚོ་ བ་ མཚོན་ པར་ བྱེད་ པ་ ནི་ གསོན་ ཉམས་ ལྡན་ པ་ དང་ ཞིབ་ ཕྲ།
ཕྱོགས་བསྡུད་བཅས་ཡིན་པའི་འཚོ་བའི་དཔེ་རིས་འབྲི་བ་བརྒྱུད་ནས་དངོས་སུ་
འགྲུབ་པ་ཡིན་པས་འདི་ནི་རྩོམ་རིག་དང་འདུ་ཤེས་འཛིན་ སྟངས་ གཞན་གྱི་
དབར་མི་འདྲ་བའི་ངོ་བོའི་ཐད་ཀྱི་དམིགས་བསལ་གྱི་ཁྱད་ཆོས་དེ་ཡིན།
གསུམ་པ། ནུས་པ་དང་ཤུགས་རྐྱེན་མི་འདྲ་བ།
རྩོམ་རིག་གི་ཁྱད་ཆོས་གཅིག་ནི་གཙོ་བོ་མི་རྣམས་ཀྱི་བརྩེ་དུང་གི་ཡུལ་
ཁམས་རྩོམ་འབྲི་བྱས་ཡོད་རྐྱེན་ཀློག་པ་པོའི་བརྩེ་དུང་གི་ཡུལ་ཁམས་ལ་འགུལ་
སྐྱོད་ཤུགས་ཆེར་གཏོང་གི་ཡོད་པ་དང་། སྤྱིར་ལེགས་གྲུབ་བྱུང་བའི་བརྩམས་
ཆོས་ཤིག་གིས་མི་རབས་གཅིག་དང་ཡང་ན་མི་རབས་འགའ་ཤས་ལ་བག་ཆགས་
གཏིང་ཟབ་ཅིག་འཇོག་གི་ཡོད། མི་རྣམས་ཀྱིས་བརྩམས་ཆོས་ལ་སྤྲོ་སྣང་ལྡན་
པའི་ངང་བལྟ་བའི་རང་བཞིན་གྱི་དགོས་འདུན་ནི་ཕྱོགས་མང་པོའི་ཐད་ནས་
ཡིན་པ་སྟེ། རྩོམ་རིག་གི་སྐད་ཆ་སྙན་འཇེབས་ལྡན་པ་དང་། རྩོམ་རིག་གི་ཡིད་
དབང་འགུག་ཤུགས། བརྩམས་ཆོས་ཧྲིལ་པོའི་ནང་དུ་གནས་པའི་བསམ་པའི་
71



ལེའུ་དང་པོ། རྩོམ་རིག་གི་ངོ་བོའི་སྐོར།
ཆགས་སྡང་གི་སྟོབས་ཤུགས་སོགས་ཡིན། རྩོམ་རིག་དང་གློག་བརྙན་སོགས་
བལྟ་སྐབས་དེའི་ནང་དུ་སྤྲོ་སྣང་དང་ངལ་གསོ་ཡོང་ཕྱིར་བལྟ་བ་དང་། འོན་
ཀྱང་བལྟ་ཀློག་བྱེད་པའི་བརྒྱུད་རིམ་ནང་དུ་ཆགས་སྡང་འདྲ་མིན་གྱི་སློབ་གསོའི་
ནུས་པ་མི་ཉུང་བ་ཞིག་ཐོན་གྱི་ཡོད། དཔེར་ན། བགད་མོ་དགོད་པ་དང་ཡང་
ན་ངུ་ཤོར་བ་དེ་དག་ནི་བརྩེ་དུང་གི་ཡུལ་ཁམས་ལ་འགུལ་སྐྱོད་བྱུང་བའི་མཚོན་
རྟགས་ཤིག་ཡིན། ཆབ་སྲིད་ཚོགས་འདུ་ཡོང་རྒྱུར་བསྐུལ་སློང་ཡང་སེ་བྱེད་
དགོས་པ་དང་། གློག་བརྙན་བལྟ་བར་འགྲོ་དགོས་ཞེས་བསྐུལ་སློང་བྱེད་མི་
དགོས་པར་ད་དུང་སྤ་སེ་ཉོས་ནས་འཚང་ཁ་བཤིག་བཤིག་ཏུ་འགྲོ་གི་ཡོད་པ་
དེའང་མཚོན་རྟགས་ཤིག་ཡིན། མུ་འབྲེལ་བརྙན་འཕྲིན་འཁྲབ་ཚན་ཤིན་ ཏུ་
རིང་ཡང་མུ་མཐུད་བལྟ་གི་ཡོད་པ་རེད། རྩོམ་པ་པོས་བརྩེ་དུང་ལ་བརྟེན་ནས་
སུག་བྲིས་བྱས་ཡོད་པ་སྟེ། 《ཁང་ཆེན་དམར་པོའི་རྨི་ལམ་》ཡི་རྩོམ་པ་པོས་
“དོན་མེད་ གཏམ་ གྱིས་ཡོངས་སུ་ཁེངས་ཀྱང་། སྐྱོ་ཞིང་སྡུག་པའི་མཆི་མས་
བྲིས”ཟེར་བ་དང་། ལའོ་ཧྲེས་《རྔ་མོང་ཞང་ཙེ་》ཞེས་པ་འབྲི་སྐབས་“སྨྱུག་རྩེ་
ནས་ཁྲག་དང་མཆི་མ་ལྷུང་བྱུང”ཞེས་གསུངས་པ་དེ་དག་ལས་རྟོགས་ཐུབ་བོ།
བཞི་པ། ཕྱོགས་མང་པོའི་ཐད་ནས་སྤྱི་ཚོགས་
ཀྱི་འཚོ་བ་ཚུར་སྣང་བྱས་ཆོག་པ།
དུས་ཚོད་ཐད་ལ་མི་རབས་ཁ་ཤས་ཀྱི་གནས་ཚུལ་བྲིས་ཆོག་ལ། ལོ་སྟོང་
ཕྲག་ཁ་ཤས་ཀྱི་གནས་ཚུལ་ཀྱང་བྲིས་ཆོག་པ་ཞིག་ཡིན་པ་དང༌། ཡུལ་དུས་ཀྱི་
ཚོད་འཛིན་ཡང་མེད་པར་གནམ་ས་གང་དུ་ཡང་ཕྱིན་ཆོག་པ་ཞིག་ཡིན། གཏིང་
ཟབ་པོའི་ཐོག་ནས་མི་རྣམས་ཀྱི་སེམས་ཁམས་ཀྱི་འགུལ་སྐྱོད་བྲིས་ཆོག་ལ། ཡང་
མིའི་ཕྱི་ཚུལ་གྱི་རྣམ་པའི་ཐོག་ནས་སེམས་ཁམས་མཚོན་པར་བྱས་ནའང་འགྲིག་
པ་ཞིག་ཡིན་ནོ།
72.



རྩོམ་རིག་རྣམ་བཤད།
1. རྩོམ་རིག་དང་འདུ་ཤེས་འཛིན་སྟངས་གཞན་གྱི་དབར་མི་འདྲ་བའི་རྩ་བའི་ཁྱད་
པར་གང་ཡིན་ནམ།
2.སྤྱི་ཚོགས་ཚན་རིག་དང་བརྩམས་ཆོས་གཉིས་ཀྱི་ཞིབ་འཇུག་དང་རྩོམ་འབྲི་བྱ་
ཡུལ་ཐད་ལ་རྩ་བའི་ཁྱད་པར་གང་ཡོད་དམ། བརྩམས་ཆོས་ཤིག་དཔེར་བཀོད་ནས་
གསལ་བཤད་བྱ་དགོས།
3.བརྩམས་ཆོས་ཀྱི་འཚོ་བ་ཚུར་སྣང་བྱེད་པའི་རྣམ་པ་གཙོ་བོ་དེ་གང་ཡིན་ནམ།
4.ཕྱོགས་མང་པོའི་ཐད་ནས་སྤྱི་ཚོགས་ཀྱི་འཚོ་བ་ཚུར་སྣང་བྱས་ཆོག་ཅེས་པའི་གོ་
དོན་གང་ཡིན་ནམ།



ལེའུ་དང་པོ། རྩོམ་རིག་གི་ངོ་བོའི་སྐོར།
ས་བཅད་ལྔ་པ། རྩོམ་རིག་གི་སྤྱི་ཚོགས་ཀྱི་ནུས་པའི་སྐོར།
རྩོམ་རིག་སྒྱུ་རྩལ་གྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང༌།
ཡང་སྤྱི་ཚོགས་ཀྱི་འཚོ་བའི་འཕེལ་རྒྱས་དང་བསྟུན་ཏེ་རྩོམ་རིག་སྒྱུ་རྩལ་ཡང་
འཕེལ་རྒྱས་འགྲོ་བཞིན་ཡོད་པ་མ་ཟད། སྤྱི་ཚོགས་ཀྱི་འཚོ་བར་ནུས་པ་ཆེན་པོ་
ཞིག་ཐོན་གྱི་ཡོད་པ་རེད།
རྩོམ་རིག་སྒྱུ་རྩལ་ནི་སྤྱི་ཚོགས་ཀྱི་འདུ་ཤེས་འཛིན་སྟངས་ཤིག་ཡིན་པ་དང་།
དེས་སྤྱི་ཚོགས་ཀྱི་འཚོ་བར་ཐད་ཀར་ནུས་པ་མི་འདོན་པར་དེ་ནི་མི་རྣམས་ཀྱི་
བསམ་བློའི་བརྩེ་གདུང་དང་སྙིང་སྟོབས་སོགས་ལ་ནུས་པ་ཐོན་ཞིང་མི་རྣམས་
ཀྱིས་རང་ངོས་བསྒྱུར་བཀོད་དང་རང་ཉིད་ཀྱི་མཐའ་འཁོར་དུ་གནས་པའི་ཁོར་
ར་ཁོར་ཡུག་བསྒྱུར་བཀོད་བྱེད་ཐུབ་ལ་སྤྱི་ཚོགས་ཀྱི་འཚོ་བ་འཕེལ་རྒྱས་འགྲོ་རྒྱུར་
ཤུགས་རྐྱེན་ཆེན་པོ་ཡོད་པ་རེད།
དང་པོ། རྩོམ་རིག་གི་ངོས་འཛིན་གྱི་ནུས་པའི་སྐོར།
རྩོམ་རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བར་ཕྱོགས་མང་པོའི་ཐད་ཀྱི་ནུས་
པ་ཐོན་པ་དང༌། ལོ་རྒྱུས་ཀྱི་དུས་རབས་རིམ་བྱུང་དུ་བསམ་བློ་མཁས་ཅན་དང་
རྩོམ་རིག་སྒྱུ་རྩལ་གྱིས་དཔྱད་བརྗོད་མཁས་ཅན་རྣམས་ཀྱིས་རྩོམ་རིག་སྒྱུ་རྩལ་གྱི་
སྤྱི་ཚོགས་ལ་ཡོངས་ཁྱབ་ཀྱི་ནུས་པ་ཐོན་ཐུབ་པར་ངོས་འཛིན་གནང་ཡོད་པ་རེད།
མི་རྣམས་ཀྱི་རྒྱུན་གཏན་གྱི་འཚོ་བའི་ནང་དུ་རྩོམ་རིག་སྒྱུ་རྩལ་གྱི་བརྩམས་ཆོས་
ནི་“མི་རྣམས་ཀྱི་འཚོ་བའི་སློབ་དེབ”ལྟ་བུ་ཞིག་ཡིན་ཟེར་བ་མ་ཟད། དེ་ནི་མི་
14



རྩོམ་རིག་རྣམ་བཤད།
རྣམས་ཀྱི་བསམ་པའི་རྒྱགས་ཕྱེ་ཡག་ཤོས་ཤིག་ཡིན་ཞེས་བརྗོད་ཀྱི་ཡོད་པ་དང༌།
བསམ་པའི་རྒྱགས་ཕྱེ་ཡག་ཤོས་ཤིག་ཡིན་ཞེས་བརྗོད་དོན་ནི་རྩོམ་རིག་གིས་མི་
རྣམས་ཀྱི་བསམ་པའི་དགོས་མཁོ་རྒྱ་ཆེ་ཞིག་སྐོང་ཐུབ་ཀྱི་ཡོད་པ་དང༌། རྩོམ་
རིག་ལྟ་ཀློག་བྱས་པ་བརྒྱུད་དེ་མི་རྣམས་ཀྱི་སྤྱི་ཚོགས་ཀྱི་ཤེས་ཡོན་དང་ལོ་རྒྱུས་ཀྱི་
ཤེས་ཡོན། འཚོ་བའི་ཤེས་ཡོན་བཅས་ཕུན་སུམ་ཚོགས་པོ་ཞིག་ཤེས་རྟོགས་བྱེད་
ཐུབ་ལ་འཚོ་བར་ལྟ་ཞིབ་དང་ངོས་འཛིན་བྱེད་པའི་ནུས་པ་གོང་མཐོར་གཏོང་བ་
དང་བསམ་བློའི་ཆུ་ཚད་མཐོ་རུ་གཏོང་བ། ཀུན་སྤྱོད་ཡ་རབས་ཅན་དུ་འགྱུར་
བ་དང་མཛེས་རིག་གི་ལྟ་ཚུལ་གསོ་སྐྱོང་བྱེད་ཐུབ་པ་བཅས་བྱུང་སྟེ། སྤྱི་ཚོགས་
འཚོ་བའི་ནང་གི་བཟང་ངན་དང་བདེན་རྫུན། མཛེས་སྡུག་དང་མཛེས་སྡུག་མ་
ཡིན་པར་དབྱེ་འབྱེད་བྱེད་ཐུབ་པ་ཡོང་གི་ཡོད་པས་རེད། སྤྱི་ཚོགས་ཀྱི་ལག་
ལེན་དངོས་ནས་རྩོམ་པོར་འཚོ་བའི་མྱོང་ཚོར་བྱུང་ཏེ་རིམ་གྱིས་རྩོམ་རིག་གསར་
རྩོམ་བྱེད་པའི་འདུན་པ་བཟང་པོ་ཞིག་སྐྱེ་ཡི་ཡོད་པ་དང༌། རྩོམ་པ་པོའི་ངོས་
འཛིན་དེ་འཚོ་བའི་ཕྱི་ཚུལ་ལ་ངོས་འཛིན་བྱེད་པ་ནས་རིམ་གྱིས་དོན་གྱི་ངོ་བོ་
དང་ཆོས་ཉིད་ལ་ངོས་འཛིན་བྱེད་འགོ་བཙུགས་ ཐོག་གཟུགས་ བཀོད་བསམ་
གཞིགས་ཀྱི་ནུས་པ་འདོན་སྤེལ་བྱས་ཏེ་མཚོན་བྱེད་གཅིག་ཏུ་བསྡུ་བའམ་སྙིང་
བསྡུས་ཀྱི་དཔེར་འོས་སུ་འགྱུར་བ་བྱས་ནས་སྒྱུ་རྩལ་གྱི་ཐོག་ནས་གཟུགས་བརྙན་
གསར་བསྐྲུན་བྱས་ཏེ་རང་ཉིད་ཀྱི་བརྩམས་ཆོས་དེ་འགྲུབ་པ་བྱེད་དགོས། ཡིན་
ནའང་རྩོམ་རིག་སྒྱུ་རྩལ་གྱི་བརྩམས་ཆོས་ཀྱི་འོས་འགན་དངོས་གནས་དེ་ད་དུང་
འགྲུབ་མེད་པས། རྩོམ་རིག་སྒྱུ་རྩལ་གྱི་བརྩམས་ཆོས་ནི་སྤྱི་ཚོགས་ཀྱི་བྱ་དངོས་
ནས་ཚུར་འབྱུང་བ་དང་། རྩོམ་རིག་དེ་ངེས་པར་དུ་སྤྱི་ཚོགས་ ཐོག་ ཏུ་ ཕར་
སླེབས་ཏེ་སྤྱི་ཚོགས་ལ་ཞབས་འདེགས་ཞུས་ཏེ་བརྩམས་ཆོས་ཀྱི་ནུས་པ་ཆེས་ཆེར་
ཐོན་པ་བྱ་རྒྱུ་དེ་རེད། དེ་ལྟར་མ་བྱས་ཚེ་འདུ་ཤེས་ཀྱི་རྣམ་པ་མཚོན་པའི་རྩོམ་
རིག་སྒྱུ་རྩལ་དེས་ཆབ་སྲིད་དང་དཔལ་འབྱོར་གྱི་རྨང་གཞིར་ཕན་ནུས་ཆེན་པོ་
ཞིག་ག་ལ་ཐོན་ཐུབ། རྩོམ་རིག་ནི་འཚོ་བ་དངོས་ནས་འབྱུང་བ་དང་ཡང་སྤྱི་



ལེའུ་དང་པོ། རྩོམ་རིག་གི་ངོ་བོའི་སྐོར།
ཚོགས་ཀྱི་འཚོ་བའི་ནང་རང་གི་ནུས་པ་རྒྱ་ཆེར་འདོན་སྤེལ་བྱ་རྒྱུ་དེ་ནི་རྩོམ་རིག་
སྒྱུ་རྩལ་དང་སྤྱི་ཚོགས་འཚོ་བའི་བར་གྱི་རྩོད་སྒྲུབ་ཀྱི་འབྲེལ་བར་ཁྱོན་ཡོངས་ནས་
གོ་ལེན་ཇི་ལྟར་བྱེད་པའི་གནད་དོན་དེ་རེད། །
རྩོམ་རིག་སྒྱུ་རྩལ་གྱིས་གསོན་ཉམས་ལྡན་པའི་གཟུགས་བརྙན་གྱི་ཐོག་
ནས་མི་རྣམས་ཀྱི་མིག་ལམ་དུ་ སྤྱི་ཚོགས་ཀྱི་འཚོ་བ་དངོས་དེ་ཞིབ་ཕྲའི་སྣང་
བརྙན་དང་མཛེས་པའི་དཔེ་རིས་ལྟ་བུ་ཞིག་གསལ་འདོན་བྱས་ཡོད་པ་མ་ཟད།
ལོ་རྒྱུས་དུས་རིམ་སོ་སོའི་ནང་བྱུང་བའི་ཆབ་སྲིད་ཀྱི་འགྱུར་བ་དང་། དཔལ་
འབྱོར་གྱི་ལམ་ལུགས། ཡུལ་སྲོལ་དང་འདྲིས་པའི་གོམས་གཤིས་དང་རང་བྱུང་
ཁམས་ཀྱི་མཛེས་སྡུག་ཡུལ་ལྗོངས་བཅས་མཚོན་པར་བྱས་པ་དང་། སྤྱི་ཚོགས་ཀྱི་
ལམ་ལུགས་མི་འདྲ་བའི་ནང་མི་རྣམས་ཀྱི་འཚོ་བར་འཛིན་པའི་འདུ་ཤེས་དང་།
བསམ་བློའི་འཆར་སྣང་། སེམས་ཁམས་སོགས་མཚོན་པར་བྱས་ཏེ་རིག་རྩལ་གྱི་
རྩོམ་རིག་ བརྒྱུད་ དེ་ མི་ རྣམས་ ཀྱིས་ སྤྱི་ ཚོགས་ ཀྱི་ འཚོ་ བའི་ ཤེས་ ཡོན་ དང༌།
འདས་ཟིན་པའི་ལོ་རབས་ནང་བྱུང་བའི་ལོ་རྒྱུས་ཀྱི་ཤེས་ཡོན་མང་པོ་ཞིག་ཤེས་
རྟོགས་བྱུང་ཏེ་རང་ཉིད་ཀྱི་ལྟ་རྒྱ་ཆེ་རུ་འགྲོ་བ་དང་མི་རྣམས་ལ་སྤྱི་ཚོགས་ཀྱི་ཤེས་
ཡོན་ཕུན་སུམ་ཚོགས་པོ་ཞིག་འདོན་སྤྲོད་བྱེད་ཀྱི་ཡོད་པ་མ་ཟད། འཚོ་བར་
ཡང་དག་པའི་སྒོ་ནས་ངོས་འཛིན་བྱེད་པ་དང་བརྟག་དཔྱད་བྱེད་པ། བླང་དོར་
གྱི་གནད་ཇི་བཞིན་རྟོགས་པར་བྱེད་པའི་ནུས་པ་ཐོན་ལ་རང་ངོས་ཀྱི་འཇིག་རྟེན་
ལྟ་བ་ཡང་དག་པ་ཞིག་འཛུགས་རྒྱུར་རོགས་རམ་བྱེད་པ་དང༌། རྩོམ་རིག་ནང་
བརྗོད་པའི་དོན་ཆུང་འགའ་ཞིག་ལ་གཞིགས་ཏེ་དེ་ལས་འདས་པའི་དོན་མང་
པོར་བསམ་གཞིགས་བྱས་ཏེ་སྤྱི་ཚོགས་ཀྱི་འཚོ་བར་རང་ཉིད་ཀྱི་བརྟག་དཔྱད་
བྱེད་པའི་ནུས་པ་གསོ་སྐྱོང་བྱེད་ཐུབ་ཀྱི་རེད། ང་ཚོས་གནའ་རབས་ཀྱི་བྲན་
གཡོག་སྤྱི་ཚོགས་དང་བཀས་བཀོད་རྒྱུད་འཛིན་གྱི་སྤྱི་ཚོགས། མ་རྩ་རིང་ལུགས་
ཀྱི་སྤྱི་ཚོགས། ཕྱིའི་རྒྱལ་ཁབ་ཀྱི་སྤྱི་ཚོགས་ཀྱི་འགྱུར་བའི་ཕྱོགས་དང་དཔལ་
འབྱོར་གྱི་འཕེལ་རྒྱས་དང་། དུས་རབས་ཀྱི་སྙིང་སྟོབས། མི་སྣའི་སེམས་ཁམས།
76



རྩོམ་རིག་རྣམ་བཤད།
ཡུལ་སྲོལ་དང་འདྲིས་པའི་གོམས་གཤིས་སོགས་ལ་ངོས་འཛིན་དང་ཤེས་རྟོགས་
བྱེད་རྒྱུར་ནུས་པ་ཆེན་པོ་ལྡན་ཡོད་པ་རེད། དེ་ཡང་ཨུ་རུ་སུའི་གྲགས་ཅན་རྩོམ་
པ་པོ་ཀོར་ཀིས་“རྩོམ་རིག་སྒྱུ་རྩལ་ནི་དུས་རབས་ཀྱི་འཚོ་བ་དང་བསམ་བློའི་ལོ་
རྒྱུས་དེ་རང་ཡིན་”(《རྩོམ་རིག་སྒྱུ་རྩལ་སྐོར་གླེང་བ་》ཤོག་གྲངས་15ལ་གསལ་）
ཞེས་གསུངས་པའི་རྒྱུ་མཚན་ཡང་དེ་ག་ཡིན་པ་དང༌། ཨེན་ཀི་སིས་གསུང་དོན་
“པ་འར་ཀྲ་ཁེ་ཡི་མཛད་པའི་《མི་ཡུལ་གྱི་དགོད་བྲོ་བའི་ཟློས་གར་》ཞེས་པའི་
ནང་ནས་ང་ལ་ཤེས་རྟོགས་བྱུང་བའི་ཤེས་ཡོན་ནི་སྐབས་དེར་ཡོད་པའི་ལོ་རྒྱུས་
རིག་པ་མཁས་ཅན་དང་དཔལ་འབྱོར་རིག་པ་མཁས་ཅན། སྡོམས་རྩིས་རིག་པ་
མཁས་ཅན་བཅས་ལས་རིགས་དེའི་ཐོག་ལས་ཀ་བྱེད་མཁན་ཚང་མའི་ས་ནས་
རྟོགས་པའི་ཁྱོན་ཡོངས་ཀྱི་ཤེས་ཡོན་དང་བསྡུར་ཀྱང་དེ་བས་མང་བ་ཞིག་ཤེས་
རྟོགས་བྱུང”(《དབྱིན་ཇིའི་འབྱོར་ལྡན་གྲལ་རིམ་》《མ་ཁེ་སི་དང་ཨེན་ཁེ་སིའི་
གསུང་རྩོམ་》དེབ་ བཅུ་ པའི་ ཤོག་ གྲངས་686)ཅེས་ གསུངས་ ཡོད་ པ་ དང༌།
ཡང་ཨེན་ཀི་སིས་དབྱིན་ཇིའི་དངོས་ཡོད་རིང་ལུགས་ཀྱི་རྩོམ་པ་པོ་ཏི་ཀེན་སི་
སོགས་ཀྱིས་“སོ་སོ་རང་ཉིད་ཀྱིས་ཁྱད་དུ་འཕགས་ལ་གསོན་ཉམས་དོད་པའི་སྒོ་
ནས་རྩོམ་འབྲི་མཛད་པའི་དེབ་ཐེར་ཁག་གི་ནང་འཛམ་གླིང་ཐོག་གི་ཆབ་སྲིད་
དང་སྤྱི་ཚོགས་ཀྱི་བདེན་དོན་གསལ་སྟོན་བྱས་ཡོད་པ་དེ་དག་ནི་སྲིད་ཚོང་པ་
དང་སྲིད་དོན་རྗོད་པ་པོ། ཀུན་སྤྱོད་མཁས་པ་སོགས་ལས་རིགས་དེའི་ཐོག་ལས་
ཀ་བྱེད་མཁན་གྱིས་གསལ་སྟོན་བྱས་པའི་བདེན་དོན་མཉམ་དུ་བསྒྲིལ་བ་ལས་
ཀྱང་མང་བ་ཡོད་དོ།” (《མར་ཁེ་སི་དང་ཨེན་ཀེ་སིའི་ གསུང་རྩོམ་འདེམས་
བསྡུས་》དེབ་བཞི་པའི་ཤོག་གྲངས་463)ཞེས་གསུངས་པ་དེ་དག་ནས་ང་ཚོར་
རྒྱུ་མཚན་འདི་འདྲ་ཞིག་གསལ་སྟོན་བྱས་ཡོད། རྩོམ་རིག་སྒྱུ་རྩལ་གྱིས་ཞིབ་ཕྲ་
དང་ཚོར་སྣང་སྐྱེ་ཐུབ་པའི་སྒྱུ་རྩལ་གྱི་གཟུགས་བརྙན་བརྒྱུད་དེ་འཚོ་བའི་མཛེས་
རིག་དེ་མཚོན་པར་བྱས་ཡོད། དེར་བརྟེན་ཕུལ་བྱུང་གི་བརྩམས་ཆོས་ཤིག་ལ་
དངོས་ཡོང་རང་བཞིན་གྱི་ཚད་གཞི་ངེས་ཅན་ཞིག་ལྡན་ཡོད་ལ། མི་རྣམས་ཀྱི་



ལེའུ་དང་པོ། རྩོམ་རིག་གི་ངོ་བོའི་སྐོར།
འཚོ་བར་ངོས་འཛིན་བྱེད་རྒྱུར་རོགས་རམ་དང་འཚོ་བའི་གདོང་རིས་ངོ་མའི་
ཕྱོགས་འགའ་ཞིག་ཀྱང་གསལ་སྟོན་བྱས་ཡོད་པ་མ་ཟད། སྤྱི་ཚོགས་ཚན་རིག་
གཞན་གྱིས་འགྲུབ་མི་ཐུབ་པའི་བྱ་དངོས་མང་པོ་ཞིག་ལ་དམིགས་བསལ་གྱི་ནུས་
པ་ཐོན་ཐུབ་ཀྱི་ཡོད་པ་རེད། རྩོམ་རིག་སྒྱུ་རྩལ་གྱི་བརྩམས་ཆོས་ནང་ནས་མི་
རྣམས་ཀྱིས་ལོ་རྒྱུས་ཀྱི་གནས་ཚུལ་དངོས་ཇི་མ་ཇི་བཞིན་ཤེས་རྟོགས་བྱེད་ཐུབ་པ་
ཞིག་མ་ཡིན་རུང་དུས་རབས་དེའི་ནང་གི་འཚོ་བ་དེ་དག་ཞིབ་ཕྲ་དང་གསོན་
ཉམས་དོད་པ། མི་མི་འདྲ་བའི་སྣང་བརྙན་དང་གཤིས་རྒྱུད་མི་འདྲ་བའི་སྣང་
ཚུལ་སོགས་ལ་ངོས་འཛིན་དངཤེས་རྟོགས་ཡོང་ཐུབ་པ་དེ་ཡིན། །
ཡང་དག་པའི་བརྩམས་ཆོས་ཤིག་གིས་ཀློག་པ་པོ་རྣམས་ཀྱིས་འཚོ་བར་
ངོས་འཛིན་ཇི་ལྟར་བྱེད་པའི་ཆུ་ཚད་གོང་མཐོར་གཏོང་ཐུབ་པ་མ་ཟད། འཚོ་
བར་ལྟ་ཚུལ་ཅི་འདྲ་ཞིག་འཛིན་དགོས་པ་དང་། རྒྱུན་གཏན་འཚོ་བའི་ནང་དུ་
གང་ཞིག་ཁས་ལེན་དགོས་པ་དང༌། གང་ཞིག་ལ་དགའ་ཞེན་བྱེད་དགོས་པ།
གང་ཞིག་ལ་འཁོན་སེམས་བྱེད་པ། གང་ཞིག་ལ་བརྩི་བཀུར་དང་ངོ་རྒོལ་བྱེད་
དགོས་པ་སོགས་ཀྱི་ངོས་འཛིན་གསལ་པོ་བྱུང་ཏེ། མི་རྣམས་རྨོངས་གཉིད་ལས་
སད་དེ་སེམས་ཤུགས་འཕེལ་བ་དང༌། བདེན་དོན་གསལ་རྟོགས་བྱེད་ཐུབ་པ།
ཐ་ན་དགའ་སྐྱིད་ཀྱི་དུས་སྟོན་ལ་སྤྲོ་སེམས་ཆེར་ཆེར་འཕེལ་བ་དང༌། དཀའ་
ངལ་གྱི་མདུན་དུ་སེམས་ཤུགས་འཕེལ་བར་གྱུར་ཏེ་བྱ་བ་ལེགས་གྲུབ་ཡོང་བ་
དང༌། སྤྱོད་ཚུལ་ཡང་དག་པའི་གཞི་སོགས་ཀྱང་རྩོམ་རིག་གི་ནུས་པ་ལས་ཐོན་
ཐུབ། རྩོམ་པ་པོས་རྩོམ་རིག་སྒྱུ་རྩལ་གྱི་གཟུགས་བརྙན་སྣ་ཚོགས་ཤིག་བསྐྲུན་པ་
དང་དུས་ མཚུངས་མི་སྣ་དེ་དག་ གི་ དགའ་ སྐྱོ་ འཛོམས་ བྲལ་དང༌། མི་ སྣའི་
སེམས་ཁམས་ཀྱི་འགུལ་བསྐྱོད་དང་གཤིས་རྒྱུད། ལས་དབང་སོགས་གསོན་
ཉམས་དོད་པོ་ཞིག་བྲིས་ཡོད་རྐྱེན་ཀློག་པ་པོས་ལྟ་ཀློག་བྱེད་སྐབས་ལ་ལ་ངུ་བྲོ་
ཞིང་ལ་ལ་རྒོད་བྲོ་བ། འཚམས་རེ་འཚབ་ཤ་ལངས་པ། འཚམས་རེ་འཇིགས་
གཡེར་བ་སོགས་རྣམ་འགྱུར་ཅི་རིགས་འབྱུང་བ་དེ་དག་བརྒྱུད་ནས་ཀློག་པ་པོའི་
78



རྩོམ་རིག་རྣམ་བཤད།
སེམས་ཁམས་སུ་ཤུགས་རྐྱེན་ངེས་ཅན་ཞིག་ཐེབས་ཀྱི་ཡོད།
རྩོམ་རིག་སྒྱུ་རྩལ་གྱིས་མི་དམངས་མང་ཚོགས་ཀྱི་རེ་འདོད་དང་ཁེ་ཕན་
མཚོན་པར་བྱས་ཡོད་ཕྱིན་དེས་རང་བཞིན་དུ་སྤྱི་ཚོགས་ལ་ཡང་དགེ་མཚན་ལྡན་
པའི་ཕན་ནུས་ཆེན་པོ་ཞིག་ཐོན་གྱི་ཡོད། དེར་བརྟེན་རྩོམ་རིག་གི་མ་ཐར་ཡང་
ཕན་ནུས་འདི་འདྲ་འགའ་ཞིག་ཐོན་གྱི་ཡོད་པ་སྟེ། མང་ཚོགས་ཀྱི་དཔའ་ངར་
ལ་སྐུལ་སློང་བྱེད་ཐུབ་པ་དང༌། མི་དམངས་མང་ཚོགས་ཀྱི་སྙིང་སྟོབས་འཕེལ་
ཐུབ་པ། མཐུན་སྒྲིལ་དང་བློ་གཅིག་སེམས་གཅིག་གི་སྒོ་ནས་དེང་རབས་ཅན་
མངོན་འགྱུར་བྱེད་པ་དང་། །
སྤྱི་ཚོགས་རིང་ལུགས་ཀྱི་ཚད་མཐོའི་དངོས་པོའི་དཔལ་ཡོན་དང་བསམ་
པའི་དཔལ་ཡོན་འཛུགས་བསྐྲུན་བྱ་རྒྱུ་བཅས་ཀྱི་ཐད་ཡར་སྐུལ་བ་ཞིག་བྱེད་ཐུབ་
པ་དང་གཅིག་མང་ཚོགས་རྣམས་ཀྱི་ཡང་དག་པའི་སྒོ་ནས་སྤྱི་ཚོགས་དང་མི་ཚེ་
སྐྱེལ་ཚུལ་ལ་ངོས་འཛིན་བྱས་ནས་ཁོང་ཚོས་ མཛེས་སྡུག་དང༌། ལེགས་ཉེས་
བཟང་ངན་བཅས་དབྱེ་འབྱེད་བྱེད་པའི་གོ་རྟོགས་གོང་མཐོར་གཏོང་བ་དང༌།
རྗེས་ལུས་དང་སྒྱིད་ལུག་བག་ཁུམ་གྱི་སྤྱི་ཚོགས་སྣང་ཚུལ་ལ་འཐབ་རྩོད་བྱེད་ཐུབ་
པ་དང་གཉིས། མི་དམངས་ཀྱི་བསམ་པའི་ཡུལ་ཁམས་དང་ཀུན་སྤྱོད་མཐོར་
འདེགས་དང་། བསམ་པའི་འཚོ་བ་ཕུན་སུམ་ཚོགས་སུ་བཏང་སྟེ། ཁོང་ཚོ་
ལུས་སེམས་གཉིས་བདེ་ཡོང་བར་ཡར་སྐུལ་བྱེད་རྒྱུ་དང་གསུམ་བཅས་ཡིན།
བརྩམས་ཆོས་གསར་རྩོམ་བྱེད་པ་དེ་རྩོམ་པ་པོས་གནད་དོན་མང་པོར་
གཞིར་བཟུང་ཏེ་མི་རྣམས་ཀྱི་སྙིང་སྟོབས་འཕེལ་ཐབས་བྱེད་པ་དང༌། ཕུལ་བྱུང་
བརྩམས་ཆོས་ཤིག་གིས་མི་རྣམས་ལ་དེ་སྔོན་གྱི་སྤྱི་ཚོགས་ཇི་ལྟར་ཞིག་བྱུང་བ་
དང༌། སྤྱི་ཚོགས་དེའི་ནང་གྲགས་ཅན་མི་སྣ་གང་བྱུང་ཡོད་དང༌། མི་དང་མིའི་
དབར་གྱི་འབྲེལ་ བ་ དང་ འདུ་ ཤེས་ ཅི་ འདྲ་ཡོད་མེད་རྟོགས་ ཐུབ་ པ་ མ་ ཟད།
སྐབས་དེའི་སྤྱི་ཚོགས་ཀྱི་རྣམ་པ་དང༌། གྲལ་རིམ་གྱི་འདུ་ཤེས་སོགས་མི་རྣམས་
ཀྱི་ཡིད་དུ་བག་ཆགས་གཏིང་ཟབ་ཅིག་བྱུང་སྟེ། ཁོ་ཚོས་ཆ་རྐྱེན་ཅི་འདྲ་ཞིག་གི་
8KA.



ལེའུ་དང་པོ། རྩོམ་རིག་གི་ངོ་བོའི་སྐོར།
འོག་ཏུ་མི་སྣ་ཇི་ལྟར་ཐོན་པ་དང༌། གནད་དོན་ཅི་འདྲ་ཡོང་བ། མི་འགའ་རེའི་
འཚོ་བ་དེ་ལྟར་སྐྱོ་བ་དང༌། འགའ་རེས་བྱ་བ་ངན་པ་དེ་ལྟར་བྱས་ཀྱང་དགོས་
ངེས་ཀྱི་ཉེས་ཆད་མི་ཕོག་པའི་རྒྱུ་མཚན་ཅི་ཡིན་ནམ། ཇི་ལྟར་བྱས་ཏེ་མི་རྣམས་
ཀྱི་འཚོ་བ་ཇེ་ལེགས་སུ་གཏོང་ཐུབ་པ་སོགས་ཀྱི་གནད་དོན་འཚོལ་ཞིབ་དང་།
བསམ་གཞིགས་བྱེད་ཐུབ་པ་དང༌། སྤྱི་ཚོགས་ཀྱི་བྱ་དངོས་ཅི་འདྲར་བསྔགས་
བརྗོད་བྱེད་དགོས་པ་དང་། ཅི་འདྲར་དམའ་འབེབས་བྱེད་དགོས་པ་བཅས་
ཤེས་རྟོགས་བྱུང་སྟེ་མི་རྣམས་ཀྱི་བསམ་པའི་རྣམ་པ་ལ་འགྱུར་ལྡོག་ཡོང་བའི་ནུས་
པ་ཐོན་ཐུབ། །
ཕུལ་བྱུང་ བརྩམས་ཆོས་ཤིག་གིས་ མི་རྣམས་ ཀྱི་ སྤྱི་ཚོགས་ཀྱི་འཚོ་བར་
འཛིན་པའི་ངོས་འཛིན་གོང་མཐོར་གཏོང་ཐུབ་ལ། ཡིན་མིན་དབྱེ་འབྱེད་དང་
ཀུན་སྤྱོད་སོགས་ལ་ཡང་སློབ་གསོའི་ནུས་པ་ཆེན་པོ་གཏོང་ཐུབ་པ་མ་ཟད། སྤྱི་
ཚོགས་ནང་གི་མི་རྣམས་ཀྱི་འཚོ་བའི་མྱོང་གོམས་དང༌། ཉམས་མྱོང་བཟང་པོར་
ཕྱོགས་བསྡོམས་དང་དབྱེ་ཞིབ་བྱས་ཏེ་ལེགས་སྤེལ་ཉེས་འགོག་དང༌། བླང་དོར་
གྱི་གནད་ལ་མིག་གཉིས་རྨོངས་པའི་དུ་ཞག་གིས་མ་འགྲིབ་པར་དཀར་གསལ་
འོད་སྣང་གི་ལམ་སྟོན་པ་ལྟ་བུའི་ནུས་པ་ཐོན་གྱི་ཡོད། །
རྩོམ་རིག་སྒྱུ་རྩལ་གྱི་མི་འདྲ་བའི་ནུས་པ་སྣ་ཚོགས་ཡོད་པ་དེ་དག་མདོར་
བསྡུས་ན་སྤྱིར་ཁག་གསུམ་དུ་དབྱེ་ཆོག་པ་སྟེ། དེ་ནི་ངོས་འཛིན་གྱི་ནུས་པ་དང༌།
སློབ་གསོའི་ནུས་པ། མཛེས་དཔྱོད་ཀྱི་ནུས་པ་བཅས་ཕྱོགས་གསུམ་པོ་དེ་ཡིན་
ཞིང་དེ་དག་གསུམ་པོ་ནི་ཁ་བྲལ་དུ་གནས་པ་ཞིག་མ་ཡིན་པར་འབྲེལ་བ་དམ་
ཟབ་ཡོད་ལ་གཅིག་ལ་གཅིག་རྟེན་གྱི་ནུས་པ་འདོན་སྤེལ་བྱེད་ཀྱི་ཡོད། རྩོམ་
རིག་སྒྱུ་རྩལ་ཡང་འདུ་ཤེས་འཛིན་སྟངས་གཞན་དང་འདྲ་བར་དེར་ངོས་འཛིན་
གྱི་ནུས་པ་ཆེན་པོ་ཡོད་མ་ཟད། སློབ་གསོའི་རང་བཞིན་ཆེན་པོ་ལྡན་ཡོད་པ་
ཞིག་ཡིན།
རྩོམ་རིག་སྒྱུ་རྩལ་གྱི་བརྩམས་ཆོས་ནང་དུ་རྩོམ་པ་པོས་ཕྱི་རོལ་གྱི་གནད་
80



རྩོམ་རིག་རྣམ་བཤད།
དོན་ལ་གཞིགས་ཏེ་ད་ལྟའི་འཚོ་བ་མཚོན་པར་བྱས་པ་ཙམ་ཞིག་མ་ཡིན་པར། །
དེ་ནི་སྤྱི་ཚོགས་ཀྱི་ཕུགས་བསམ་དང་མཛེས་རིག་གི་ལྟ་ཚུལ་ངེས་ཅན་ཞིག་ལ་
བརྟེན་ནས་རྩོམ་པ་པོས་འཚོ་བར་འཛིན་པའི་རྣམ་འགྱུར་དང་གདེང་འཇོག་
སོགས་ཡང་མཚོན་པར་བྱས་ཡོད། དེ་ལྟར་རྩོམ་རིག་སྒྱུ་རྩལ་གྱི་བརྩམས་ཆོས་
ཀྱིས་ཕྱོགས་མང་པོའི་ཐོག་ནས་མི་རྣམས་ལ་སྤྱི་ཚོགས་ཀྱི་ཤེས་ཡོན་དང་མི་ཚེ་
སྐྱེལ་ཚུལ་གྱི་ཤེས་ཡོན་མང་པོ་ཞིག་ ཐོབ་རྒྱུར་རོགས་རམ་བྱེད་པ་དང༌། མི་
རྣམས་ཀྱི་འཚོ་བའི་ཉམས་མྱོང་ཕུན་སུམ་ཚོགས་སུ་འགྲོ་བ་དང་། མི་རྣམས་ཀྱི་
སྤྱི་ཚོགས་ཀྱི་ཆོས་ཉིད་འགའ་ཞིག་ཤེས་རྟོགས་གཏིང་ཟབ་ཏུ་འགྲོ་རྒྱུ་བཅས་ལ་
ནུས་པ་ཐོན་གྱི་ཡོད། རྩོམ་རིག་སྒྱུ་རྩལ་ལ་ངོས་འཛིན་གྱི་ནུས་པ་ཡོད་པ་དེ་ནི་
རྩོམ་རིག་སྒྱུ་རྩལ་གྱི་སྤྱི་ཚོགས་ཀྱི་འཚོ་བ་དངོས་དེ་མངོན་གསལ་དོད་པོས་མཚོན་
པར་བྱས་པ་དང་། རྒྱ་ཆེ་གཏིང་ཟབ་ཀྱི་སྒོ་ནས་སྤྱི་ཚོགས་དང་མིའི་འཚོ་བ་རྩོམ་
འབྲི་བྱས་ཡོད་པ་རེད། །
འཚོ་བ་ནི་མཐའ་ཡས་ཤིང་མུ་མཐའ་མི་མངོན་པ། གནའ་དེང་གི་འཚོ་བ།
ཕྱི་རྒྱལ་དོང་རང་རྒྱལ་སོགས་ཀྱི་འཚོ་བ་སོགས་དཔོག་པར་དཀའ་བ་ཞིག་ཡོད་པ་
དང༌། རྩོམ་རིག་སྒྱུ་རྩལ་ནི་འཚོ་བ་དེ་དག་ལ་ལྟ་ཞིབ་བྱེད་པའི་རྒྱང་ཤེལ་ལྟ་བུ་
ཞིག་ཡིན།
འཚོ་བའི་ཉམས་མྱོང་ཕུན་སུམ་ཚོགས་པོ་མེད་པའི་ཀློག་པ་པོ་ཞིག་ལ་ཆ་
མཚོན་ན། རྩོམ་རིག་སྒྱུ་རྩལ་གྱིས་ཁོང་ཚོར་མུ་མཐའ་མི་མངོན་པའི་འཚོ་བ་རྒྱ་
ཆེ་ཞིག་བསྟན་ཏེ་གནའ་དེང་གི་འཚོ་བ་མི་འདྲ་བའི་ཤེས་ཡོན་དང་ཉམས་མྱོང་
ཕུན་སུམ་ཚོགས་པོ་ཞིག་ཤེས་རྟོགས་བྱེད་ཐུབ་རྒྱུ་ཡིན་པ་དང་དེ་མིན་འཚོ་བའི་
ནང་གི་བདེན་རྫུན་དང་། ཕྱི་ཚུལ་དང་ངོ་བོ་སོགས་མཉམ་དུ་འབྲེལ་ཡོད་པར་
བརྟེན་རྩོམ་རིག་སྒྱུ་རྩལ་གྱིས་འཚོ་བའི་ཆོས་ཉིད་གསལ་རྟོགས་ཡོང་བ་དང་འཚོ་
བའི་ བདེན་ དོན་ འཚོལ་ རྙེད་ ཡོང་རྒྱུར་རོགས་ རམ་ གྱི་ ནུས་ པ་ ཐོན་ གྱི་ ཡོད།
མདོར་ན། རྩོམ་རིག་སྒྱུ་རྩལ་གྱི་ནང་འཚོ་བ་དེ་དངོས་འབྲེལ་དང༌། རྒྱ་ཆེ་བ།
81



ལེའུ་དང་པོ། རྩོམ་རིག་གི་ངོ་བོའི་སྐོར།
གཏིང་ཟབ་པོ་བཅས་ཀྱི་སྒོ་ནས་མཚོན་པར་བྱས་ཡོད་པ་དེ་ནི་རྩོམ་རིག་སྒྱུ་རྩལ་
གྱི་ངོས་འཛིན་ནུས་པའི་འབྱུང་རྐྱེན་དེ་ཡིན།།
གཉིས་པ། རྩོམ་རིག་གི་སློབ་གསོའི་ནུས་པའི་སྐོར།
རྩོམ་རིག་སྒྱུ་རྩལ་གྱིས་མི་རྣམས་ཀྱི་བསམ་པའི་བརྩེ་དུང་ལ་བག་ཆགས་
ཆེན་པོ་ཡོད་པ་དང༌། མི་རྣམས་ཀྱི་བསམ་པའི་རྡུལ་ཐལ་སེལ་བ། མི་རྣམས་
ཀྱིས་འཚོ་བར་བསྒྱུར་བཀོད་བྱས་ཏེ་དཔའ་ངར་དང་སྟོབས་ཤུགས་འཕེལ་ཏུ་
འཇུག་གི་ཡོད་པ་དེ་ནི་རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དེ་ཡིན། རྩོམ་
རིག་སྒྱུ་རྩལ་ལ་སློབ་གསོའི་ནུས་པ་ལྡན་ཡོད་པའི་རྒྱུ་མཚན་ནི་རྩོམ་པ་པོས་སྤྱི་
ཚོགས་ཀྱི་འཚོ་བ་དེ་ཡང་དག་པ་དང་དངོས་ཡོད་ཀྱི་སྒོ་ནས་མཚོན་པར་བྱེད་ཀྱི་
ཡོད་ལ་དེ་དག་གི་ནང་དུ་ཡང་རྩོམ་པ་པོས་སྤྱི་ཚོགས་ཀྱི་འཚོ་བ་དང་ཆབ་སྲིད། །
བསམ་བློ་དང༌། ཀུན་སྤྱོད་སོགས་ལ་གདེང་འཇོག་བྱས་ཡོད། དེར་བརྟེན་ཀློག་
པ་པོས་བརྩམས་ཆོས་ལྟ་ཀློག་བྱེད་སྐབས་མདུན་དུ་མེ་ལོང་ཡོད་པ་བཞིན་དུ་
བརྩམས་ཆོས་དེའི་ནང་གི་དྲང་ཕྱོགས་དང་ལྡོག་ཕྱོགས་མི་སྣའི་འཚོ་བ་རྣམས་
ཤེས་རྟོགས་བྱུང་རྟིང་སོ་སོའི་འཚོ་བ་སྐྱེལ་ཚུལ་ལ་ལྟ་ཞིབ་བྱས་ཏེ་སོ་སོའི་བྱ་སྤྱོད་
ལ་མཛུབ་ཁྲིད་ཀྱི་ནུས་པ་ཐོན་གྱི་ཡོད་པ་རེད། །
ཨུ་རུ་སུའི་རྩོམ་པ་པོ་ཀོར་ཀིས་རྩོམ་རིག་སྒྱུ་རྩལ་གྱི་སློབ་གསོའི་ནུས་པར་
ཚད་མཐོའི་མཐོང་ཆེན་གནང་ཞིང་ཁོང་གིས་བརྩམས་སྒྲུང་《ཀློག་པ་པོ་》ཞེས་
པའི་ནང་དུ་“རྩོམ་རིག་སྒྱུ་རྩལ་གྱི་དམིགས་ཡུལ་ནི་མི་རྣམས་ཀྱིས་རང་ཉིད་ཤེས་
རྟོག་ཡོང་ཕྱིར་རོགས་རམ་བྱ་རྒྱུ་དེ་ཡིན་ལ། མི་རྣམས་རང་བློ་རང་འཁེལ་གྱི་
བསམ་པ་གོང་མཐོར་གཏོང་བ་དང་། བདེན་དོན་འཚོལ་ཞིབ་བྱེད་པའི་རེ་
འདོད་ལ་སྐུལ་མ་གཏོང་བ། མི་དང་མིའི་དབར་གྱི་ཐ་ཤལ་གྱི་གོམས་སྲོལ་ལ་
འཐོབ་རྩོད་བྱེད་ཐུབ་པ་དང༌། ཁོ་ཚོས་ཆེས་བླ་ན་མེད་པའི་མཛེས་སྡུག་གི་སྙིང་



རྩོམ་རིག་རྣམ་བཤད།
སྟོབས་དེས་རང་ཉིད་ཀྱི་འཚོ་བར་དཔའ་ངར་སྐྱེད་དུ་འཇུག་དགོས་པ་དེ་རེད་”
ཅེས་གསུངས་པའི་དོན་ཡང་རྩོམ་རིག་སྒྱུ་རྩལ་གྱི་སློབ་གསོའི་ནུས་པའི་སྐོར་ལ་
རྒྱས་བཤད་གནང་བ་ཞིག་ཡིན། །
དཔེར་ན། བོད་ཀྱི་ལེགས་བཤད་ལྟ་བུར་ཆ་མཚོན་ན་རྩོམ་པ་པོས་འཚོ་
བའི་ཁྲོད་ཀྱི་སྣང་ཚུལ་སྣེ་རིགས་སྤུས་ཚོགས་ལ་འཛིན་པའི་ལྟ་ཚུལ་ཐུན་མོང་མ་
ཡིན་པ་དེ་མཚོན་པར་བྱས་ཡོད་པ་མ་ཟད། ལེགས་བཤད་ལྟ་ཀློག་བྱས་པ་
བརྒྱུད་མི་རྣམས་ཀྱིས་སྤྱི་ཚོགས་ལ་ངོས་འཛིན་བྱ་རྒྱུའི་བློ་སྒོ་འབྱེད་ཐུབ། 《ས་སྐྱ་
ལེགས་བཤད་》ལ་མཚོན་ན་སློབ་གསོའི་ནུས་པ་ཆེན་པོ་ལྡན་ཡོད་ཅིང་རྩོམ་པ་
པོས་དུས་ཡུན་ རིང་ པོའི་ནང་གི་ ལག་ལེན་གྱི་ ཉམས་མྱོང་ དང་། འཚོ་ བའི་
ཉམས་མྱོང་། ལོ་རྒྱུས་ཀྱི་ཉམས་མྱོང་། སྤྱི་ཚོགས་ཀྱི་ཉམས་མྱོང་བཅས་ལ་ཞིབ་
དཔྱད་ནན་ཏན་བྱས་ནས་ཚིག་ཉུང་དོན་ཟབ་ཀྱིས་སྤྱི་སྡོམ་ཕྱག་ལེན་མཛད་པ་
དང་། དཔེར་ན།
“ཕན་དང་མི་ཕན་མི་དཔྱོད་ཅིང༌། བློ་དང་ཐོས་པ་མི་སྒྲུབ་པར། ལྟོ་
འགྲང་འབའ་ཞིག་དོན་གཉེར་བ། སྤུ་མེད་པ་ཡི་ཕག་པ་ཡིན་”ཞེས་པར་མཚོན་
ན། མིའི་མི་ཚེ་སྐྱེལ་ཚུལ་མི་འདྲ་བ་གཉིས་ཡོད་པོ་ལས་གཅིག་ཤོས་ནི་མི་ཚེ་ལ་
དོན་ཡོད་པར་བྱེད་པ་དེ་ཡིན། དེ་ལས་མི་ཚེ་དོན་ཡོད་པར་བྱེད་སྙམ་ན་ཐོག་
མར་སྤང་བླངས་ཕྱིན་ཅི་མ་ལོག་པར་འབྱེད་པའི་རྣམ་དཔྱོད་དག་པའི་བློ་ཤིན་ཏུ་
གལ་ཆེ་བ་ཡིན་པ་དང་རྟག་ཏུ་རིག་པའི་གནས་ལ་སྦྱང་བརྩོན་གྱིས་རང་གི་ཤེས་
རབ་གོང་འཕེལ་གཏོང་དགོས་པ་ཡིན། མི་ཚེའི་སྙིང་པོ་མི་མཐོང་བ་དང་། མི་
ཚེའི་སྙིང་པོ་མི་སྒྲུབ་པ། ཉིན་ལྟར་ལྟོ་གྲོད་པ་གང་འགྲངས་བར་བྱ་རྒྱུ་ཁོ་ན་ཙམ་
ཤེས་ཤིང་དེ་ཁོ་ན་ཙམ་དོན་དུ་གཉེར་བར་བྱེད་པའི་རང་བཞིན་དུ་གྲུབ་ན་སྐྱེ་བོ་
དེ་རྣམས་ནི་ལུས་ལ་སྤུ་མེད་པའི་ཁྱད་པར་ཙམ་ལས་དོན་དུ་ནི་དུད་འགྲོ་ཕག་པ་
རང་ཡིན་ཞེས་མིའི་མི་ཚེ་སྐྱེལ་ཚུལ་ལ་བླང་དོར་གི་ནུས་པ་ཆེན་པོ་ཐོན་ཡོད་པ་
ཞིག་ཡིན། རྩོམ་རིག་སྒྱུ་རྩལ་གྱིས་བསམ་བློའི་ཕྱོགས་ལྷུང་དེ་མཚོན་གྱི་ཡོད་པར་



ལེའུ་དང་པོ། རྩོམ་རིག་གི་ངོ་བོའི་སྐོར།
བརྟེན་སྤྱིར་ན་དེས་རིགས་པས་ཐག་གཅོད་པའམ་རྩོད་བཤད་ཀྱི་ཐབས་ཤེས་
དང་གཞུང་ལུགས་སྟོང་ཤོད་མ་བྱས་པར་རྩོམ་པ་པོས་བྱ་དངོས་དང་མི་སྣའི་སྣང་
བརྙན་ལ་བརྟེན་ནས་མཚོན་པར་བྱེད་ཀྱི་ཡོད་སྟབས་མི་རྣམས་ལ་ཤུགས་རྐྱེན་
གཏིང་ཟབ་བཏང་ཐོག་མིའི་བྱ་སྤྱོད་དང་སྙིང་སྟོབས་ལ་འགྱུར་བ་གཏོང་བ་དང་།
བསམ་བློའི་བརྩེ་དུང་དང༌། གཤིས་རྒྱུད། ཀུན་སྤྱོད། སེམས་ཁམས་སོགས་ལ་
ཤུགས་རྐྱེན་ཆེན་པོ་ཞིག་ཐེབས་ཀྱི་ཡོད་ལ། རྒན་བྱིས་གཞོན་དར་ཚང་མར་ཚད་
མི་འདྲ་བའི་སློབ་གསོ་ཡང་གཏོང་གི་ཡོད། རྩོམ་རིག་སྒྱུ་རྩལ་ལ་བྱ་དངོས་ངོས་
འཛིན་དང་སློབ་གསོའི་ནུས་པ་ལྡན་ཡོད་ལ་མཛེས་ཚོར་གྱི་ནུས་པ་ཡང་ལྡན་ཡོད་
པ་རེད།
གསུམ་པ། རྩོམ་རིག་གི་མཛེས་དཔྱོད་ཀྱི་ནུས་པའི་སྐོར།
བརྩམས་ཆོས་ ཀྱི་ མཛེས་ དཔྱོད་ ཀྱི་ རང༌ བཞིན་ བརྗོད་ པར་ ཐོག་ མར་
“མཛེས་དཔྱོད་” ཅེས་པའི་གོ་དོན་གསལ་པོར་ཤེས་དགོས་ཀྱང་མཛེས་དཔྱོད་
ཅེས་པར་ཀུན་གྱི་བློ་ངོར་འཚམས་ཤིང་བཞེད་པ་མཐུན་པའི་མཚན་ཉིད་ཅིག་ད་
ལྟའི་བར་དུ་བཞག་མེད་ནའང་སྤྱིར་མཛེས་དཔྱོད་ཅེས་པ་ནི་མིའི་རིགས་ཀྱིས་
ཕྱིའི་ཡུལ་ལ་དམིགས་པའི་རྟོག་པ་ཁྱད་པར་བ་ཞིག་སྟེ། མཛེས་པའི་ཆོས་ལ་
ཡིད་ཕྱོགས་ནས་མྱོང་ཞིང་དཔྱོད་པའི་བྱ་བ་ཞིག་ཡིན། དེ་ཡང་བརྩམས་ཆོས་
ཉིད་མཛེས་དཔྱོད་ཅིག་ཏུ་འགྱུར་བ་ནི་ཚད་མཐོ་བའི་མྱོང་རྟོག་ཤིག་ལས་བྱུང་བ་
དང་དེ་ནི་ཁེ་ཕན་མངོན་སུམ་པ་ལ་མི་དམིགས་པར་དེ་ལ་མྱོང་བ་བྱས་ནས་ཡིད་
ཚིམ་ཞིང་བདེ་བ་སྟེར་བའི་ རང་བཞིན་ཁོ་ན་ཡིན། ཏན་མེའི་ རྒྱལ་ ཁབ་ཀྱི་
དཔྱད་བརྗོད་པ་པའོ་རན་ཏེ་ཉིད་“བྱ་དངོས་གང་ཡང་རུང་བར་ང་ཚོས་རྟོག་
ཞིབ་བྱེད་ཚེ་དོན་དངོས་དང་གཞུང་ལུགས། མཛེས་དཔྱོད་གསུམ་གྱི་ ཐབས་
ལམ་ལ་བརྟེན་དགོས་ཏེ་དོན་དངོས་ཀྱི་ལྟ་བས་ནགས་ཚལ་ལ་བལྟ་མཁན་ཞིག་
84



རྩོམ་རིག་རྣམ་བཤད།
ཡིན་ན་ཁོང་གིས་ནགས་ཚལ་གྱིས་ས་ཁུལ་དེའི་བདེ་འཇགས་ལ་ཕན་ཐོགས་ཡོད་
མེད་དང་། ཡང་ན་ནགས་ ཚལ་ གྱི་བདག་པོས་ ཅི་ ལྟར་ ཤིང་ ཆའི་ རིན་ ཐང་
གཞལ་བ་སོགས་འདྲི་རྒྱུ་ཡིན་པ་དང༌། སྐྱེ་དངོས་རིག་པ་བ་ཞིག་གིས་ཚན་རིག་
གི་ལམ་ནས་སྐྱེ་དངོས་དེ་དག་གི་སྲོག་ཤུགས་སོགས་ལ་འོས་དང་མཐུན་པའི་ཞིབ་
དཔྱོད་བྱེད་པར་ཡིད་ཕྱོགས་པ་དང་ནགས་ཚལ་དེའི་ཕྱིའི་མཛེས་ལྗོངས་ཁོ་ན་མ་
གཏོགས་གཞན་གྱི་དམིགས་པ་མེད་པ་ཞིག་ལ་མཚོན་ན། མཛེས་པའི་རྟོག་པ་
ཞིག་གམ་སྒྱུ་རྩལ་གྱི་ལྟ་བས་གཞལ་ཏེ་ནགས་ཚལ་དེའང་མཛེས་པའི་ཆ་ཤས་སུ་
བཞག་ནས་ཅི་འདྲ་ཡིན་པར་བསམ་བློ་གཏོང་བཞིན་ཡོད་” ཅེས་གསུངས་པ་
ལྟར་མཛེས་པར་དཔྱོད་པའི་རྟོག་པ་སྐྱེས་པ་ནི་མཛེས་པའི་ཡུལ་ཅན་གྱི་རྟོག་ཚུལ་
གཉིས་ཀ་ལ་རག་ལས་ཏེ། ཡུལ་གང་ཞིག་ཡིན་རུང་མཛེས་པར་དཔྱོད་པའི་ཡུལ་
དུ་འགྱུར་དགོས་ན་དེ་ཉིད་ཀྱི་དངོས་ཡོད་ཁེ་ཕན་བསྐྱུར་ནས་བལྟ་དགོས། དེ་
ཡང་གསལ་པོར་བཤད་ན་ཡུལ་དེའི་མཛེས་པར་སྣང་བའི་ཁྱད་ཆོས་དུ་མ་ལྡན་
པའི་ཁར་འཇུག་མཁན་གྱིས་ཀྱང་མཐོང་ཚུལ་ཁྱད་པར་བ་ལ་བརྟེན་ན་ཡུལ་དེའི་
དངོས་ཡོད་ཀྱི་ཁེ་ཕན་ལས་བརྒལ་ནས་ཡུལ་དེ་ཉིད་མཛེས་པར་དཔྱོད་པའི་ཡུལ་
དུ་འདྲེན་ཐུབ་པ་ཡིན། གལ་ཏེ་ཡུལ་གྱི་བྱ་དངོས་དེའི་ཡོད་ པ་ལ་གཙོ་བོར་
དམིགས་ན། མཛེས་པར་དཔྱོད་པའི་ཡུལ་དེའང་བཀོལ་སྤྱོད་ཀྱི་མཁོ་བ་བསྒྲུབ་
པའི་རྐྱེན་དུའང་གྱུར་འགྲོ། དཔེར་ན། ད་ལྟ་བོད་བརྒྱུད་ནང་བསྟན་དང༌
འབྲེལ་བའི་གནའ་བོའི་སྐུ་བརྙན་དང་ཐང་ག་སོགས་ལ་ཚོང་པ་རྣམས་ཀྱིས་སྒོར་
ཁྲི་མང་པོ་སྤྲོད་ཀྱི་ཡོད་པ་དང་། ཚོང་པ་དེ་རྣམས་ནང་པའི་བསྟན་པ་ལ་དད་
འདུན་ཆེ་བ་མིན་ལ་སྐུ་བརྙན་ལ་མྱོང་བ་ཐོབ་ནས་ཡིད་དབང་འཕྲོག་པའང་ག་
ལ་ཡིན། དེ་ནི་གཙོ་བོ་སྒོར་མོ་དང་ཁེ་གཉེར་གྱི་ཆེད་དུ་ཡིན་པ་ལས་མཛེས་
དཔྱོད་ཀྱི་ཡུལ་དུ་གྱུར་མེད་ པ་ལྟ་བུ་རེད། གཞན་ཡང་སྐད་ཆའི་སྒྱུ་རྩལ་ནི་
བརྐོས་དཀྲོལ་དང་རོལ་དབྱངས་བཞིན་དུ་སུས་ཀྱང་མཐོང་ཐོས་སུ་འདྲེན་ཐུབ་
པ་ཞིག་མིན་པར། ཐོག་མར་སྐད་དང་རི་མོ་ལ་བྱང་བ་དང་དེ་ནས་བརྗོད་དོན་
85



ལེའུ་དང་པོ། རྩོམ་རིག་གི་ངོ་བོའི་སྐོར།
རེ་རེ་བ་དེ་རྒྱུད་ལ་དྲང་ནས་རོ་མྱོང་དགོས་པ་ལགས་ན། ཡི་གེ་དེ་མ་བྱང་པ་
ཞིག་ལ་ཤོག་ཧྲུལ་འགའ་དང་མེ་ཁ་གསོ་སྤྱད་ཙམ་དུ་གྱུར་ལ། དེ་བཞིན་དུ་རྩོམ་
ཡིག་ལ་འཇུག་པའི་ནུས་པ་ཡོད་པ་ཞིག་ལ་མཚོན་ནའང་། དེ་ལས་བདེ་སྡུག་གི་
ཚོར་བ་དང་གོ་རྟོགས་སོགས་ཀྱི་གསོས་སུ་གྱུར་པ་ལས་བཟའ་འཐུང་མི་ཆོག་ལ་
སྤྱད་ཀྱང་མི་ཆོག་པ་ཤ་སྟག་ཡིན་པས། མཛེས་པར་དཔྱོད་མཁན་དེས་ངེས་པར་
དུ་བཀོལ་སྤྱོད་ཀྱི་ཁེ་ཕན་དང་བར་ཐག་ཕྱེས་ནས་མཛེས་པའི་ཡུལ་ལ་འཇུག་
དགོས་པ་རེད། རྩོམ་རིག་སྒྱུ་རྩལ་ནི་མི་རྣམས་ཀྱི་དངོས་ཡོད་ཀྱི་མཛེས་རིག་ལ་
ངོས་འཛིན་བྱེད་པའི་གལ་ཆེའི་རྣམ་པ་ཞིག་ཡིན་པ་དང༌། རང་བྱུང་ཁམས་
དང་སྤྱི་ཚོགས་ཀྱི་འཚོ་བའི་ནང་དུ་མཛེས་སྡུག་གི་ཕྱོགས་སྣ་ཚོགས་པ་ཞིག་གནས་
པ་དེ་དག་རྩོམ་པ་ པོས་ མཛེས་རིག་གི་ལྟ་ཚུལ་ངེས་ ཅན་ཞིག་ལ་གཞིགས་ཏེ།
མདོར་བསྡུས་དང་ཕྱོགས་བསྒྲིགས་བསྐྱར་དུ་གསར་བསྐྲུན་བྱས་པ་བཅས་བརྒྱུད་
དེ་མཛེས་ ཤིང་ ཡིད་ དུ་ འོང་ བ་ དང༌། གསོན་ ཉམས་ ལྡན་ པའི་ སྒྱུ་ རྩལ་ གྱི་
གཟུགས་བརྙན་དེ་རྣམས་རྩོམ་རིག་སྒྱུ་རྩལ་ནང་གི་མི་སྣའི་བྱ་སྤྱོད་དང་། ལས་
དབང་། རྣམ་པ་མི་འདྲ་བའི་འཚོ་བ་སོགས་ཀྱི་སོ་སོའི་བསམ་བློའི་བརྩེ་དུང་
སོགས་ལ་བག་ཆགས་སྣ་ཚོགས་ཤིག་འབྱིན་པ་དང༌། མཛེས་སྡུག་དང་སྙིགས་རོ།
ངོ་ཚ་ཁྲེལ་དགོད་སོགས་ཀྱི་སློབ་གསོ་ངེས་ཅན་ཞིག་ཐོབ་ཐུབ་ཀྱི་ཡོད།
རྩོམ་རིག་ སྒྱུ་རྩལ་ གྱི་ངོས་ འཛིན་ ནུས་ པ་ དང༌། སློབ་ གསོའི་ནུས་པ།
མཛེས་དཔྱོད་ཀྱི་ནུས་ པ་ བཅས་ཀྱི་དབར་ ལ་ འབྲེལ་ བ་ དམ་ ཟབ་ ཡོད་ ཅིང་།
བསམ་བློ་ནི་བརྩམས་ཆོས་ཀྱི་བླ་སྲོག་ལྟ་བུ་ཞིག་ཡིན་པས་རྩོམ་རིག་སྒྱུ་རྩལ་ནང་
ནས་མཚོན་པའི་བསམ་བློ་དེ་ནི་གང་ཟག་མིའི་བླ་སྲོག་ལྟ་བུ་ཞིག་ཡིན་དགོས། །
དེར་བརྟེན། རྩོམ་པ་པོས་མཚོན་པར་བྱ་རྒྱུའི་སྤྱི་ཚོགས་ཀྱི་སྙིང་དོན་དེ་
དང་བརྩམས་ཆོས་ནང་བྲིས་པའི་བྱ་དངོས་དེ་དག་ནི་ག་དུས་ཡིན་རུང་མཉམ་དུ་
འབྲེལ་ཡོད་པ་དང་། རྩོམ་རིག་སྒྱུ་རྩལ་གྱི་སློབ་གསོའི་ནུས་པ་ཡང་རང་བཞིན་
ངང་དེ་དང་མཉམ་དུ་འབྲེལ་བ་ཡོད་པ་ཞིག་ཡིན་པ་ལས་ཁ་བྲལ་དུ་གནས་པ་
86



རྩོམ་རིག་རྣམ་བཤད།
ཞིག་མ་ཡིན། ཀློག་པ་པོས་བརྩམས་ཆོས་ལྟ་ཀློག་བྱེད་སྐབས་ཀྱི་བསམ་བློའི་
འཁྱེར་ཕྱོགས་དེ་སྤྱིར་བཏང་གི་གནས་ཚུལ་འོག་ཏུ་ཆབ་སྲིད་སྙན་སྒྲོན་གྱི་གསུང་
བཤད་ཉན་སྐབས་དང་མི་འདྲ་བ་ཞིག་ཡིན་ཞིང་། ཁོ་ཚོས་བརྩམས་ཆོས་ལྟ་
ཀློག་བྱེད་སྐབས་གཅིག་ནས་ངལ་གསོ་དང་སྤྲོ་སྣང་འཕེལ་བྱེད་དང་གཉིས་ནས་
བརྩམས་ཆོས་དེའི་ནང་ནས་ཤེས་ཡོན་ཞིག་རྟོག་ ཐབས་བྱེད་ཀྱི་ཡོད་པ་རེད།
དེས་ན་བརྩམས་ཆོས་ནང་གི་མི་སྣའི་བྱ་སྤྱོད་དང་ལས་དབང་སོགས་ཀྱིས་ཀློག་པ་
པོའི་བསམ་བློ་དེ་རང་བཞིན་ངང་ཚུར་བཀུག་སྟེ་འགུལ་བསྐྱོད་གཏོང་བ་མ་ཟད།
གནད་དོན་དེ་དག་ལ་ཡང་ནས་ཡང་དུ་བསམ་གཞིགས་བྱེད་ཀྱི་ཡོད་པར་བརྟེན།
བསམ་བློའི་ཐོག་རང་བཞིན་གྱིས་ངོས་འཛིན་དང་སློབ་གསོའི་ནུས་པ་ཐོན་གྱི་
ཡོད། རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དང་ངོས་འཛིན་གྱི་ནུས་པ་དེ་
མཚན་ཉིད་རིག་པ་དང་སྤྱི་ཚོགས་ཚན་རིག་གཞན་དང་མི་འདྲ་བའི་གནད་ནི་
དེས་སྒྱུ་རྩལ་གྱི་གཟུགས་བརྙན་ལ་བརྟེན་ནས་བསམ་བློ་མཚོན་པར་བྱས་པ་ཞིག་
ཡིན་པས་མི་རྣམས་རང་ཉིད་དངོས་སུ་མཛེས་ལྗོངས་ ཁུལ་དུ་སླེབས་པ་དང་།
མི་དེའི་སྐད་ཆ་དངོས་སུ་ཐོས་པ་དང༌། མི་དེ་དངོས་སུ་མཐོང་བ་ལྟ་བུའི་ཚོར་
སྣང་སྐྱེ་ཡི་ཡོད་པ་དང་ཆབས་ཅིག་མི་རྣམས་ལ་སེམས་འགུལ་ཡང་ཐེབས་ཐུབ་ཀྱི་
ཡོད་པས་དེ་ནི་རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དེ་ཡིན་ནོ། རྩོམ་རིག་སྒྱུ་
རྩལ་གྱི་སློབ་གསོའི་ནུས་པ་དང་ངོས་འཛིན་གྱི་ནུས་པ་དེ་ཡང་མཛེས་དཔྱོད་ཀྱི་
ནུས་པར་བརྟེན་ནས་ འགྲུབ་ དགོས་ པ་ ཞིག་ ཡིན་ པ་ དང་། མི་རྣམས་ ཀྱིས་
བརྩམས་ཆོས་ལ་སྤྲོ་སྣང་ལྡན་པའི་ངང་བལྟ་བའི་རང་བཞིན་གྱི་དགོས་འདུན་
བཅངས་པ་དེ་ནི་ཕྱོགས་མང་པོའི་ཐད་ནས་ཡིན་པ་སྟེ། རྩོམ་རིག་གི་སྐད་ཡིག་
སྙན་འཇེབས་ལྡན་པ་དང་། རྩོམ་རིག་སྒྱུ་རྩལ་གྱི་ཡིད་དབང་འགུགས་ཤུགས།
རྩོམ་རིག་བརྩམས་ཆོས་ཧྲིལ་པོའི་ནང་དུ་གནས་པའི་བསམ་པའི་ཆགས་སྡང་གི་
སྟོབས་ཤུགས། ཐ་ན་བརྩམས་ཆོས་ཤིག་གི་ནང་ནས་རྩོམ་པ་པོས་གསར་རྩོམ་བྱ་
སྐབས་བརྗོད་བྱ་སྙན་ཆ་དོད་པོ་ཞིག་ཡོང་ཐབས་བྱེད་པ་དེ་ཡང་ཚུད་ཡོད།
87



ལེའུ་དང་པོ། རྩོམ་རིག་གི་ངོ་བོའི་སྐོར།
དེར་བརྟེན། གནའ་རབས་དང་། དེང་རབས། ཀྲུང་གོ་དང་། ཕྱི་
རྒྱལ་གྱི་སྒྱུ་རྩལ་གྱི་བླ་སྲོག་མི་ནུབ་པར་ཡུན་དུ་གནས་ཤིང་ཉམས་པ་མེད་པའི་
བརྩམས་ཆོས་གྲགས་ཅན་དག་ལ་གོང་གསལ་གྱི་གནད་དོན་གསུམ་པོ་དེ་རྣམས་
ལྡན་ཡོད། མ་གཞི་རྩོམ་རིག་སྒྱུ་རྩལ་གྱི་ངོས་འཛིན་ནུས་པ་དང་སློབ་གསོའི་
ནུས་པ། མཛེས་ཚོར་གྱི་ནུས་པ་བཅས་ཕྱོགས་གསུམ་པོར་འབྲེལ་བ་དམ་ཟབ་
ཡོད་ཅིང་ཁ་བྲལ་ཐབས་མེད་པ་ཞིག་ཡིན། འོན་ཏེ་དེ་དག་ལ་ཡང་ནང་གི་ཁྱད་
པར་ངེས་ཅན་ཞིག་ཡོད་ཅིང་། དེའང་ཞིབ་ཕྲའི་བརྩམས་ཆོས་ཀྱི་ནང་དུ་བརྗོད་
དོན་མི་འདྲ་བ་དང་རྣམ་པ་མི་འདྲ་བ། རྩོམ་པ་པོ་སོ་སོས་རྩོམ་རིག་གི་ཉམས་
འགྱུར་དང་བློ་ཕྱོགས། མཚོན་ཚུལ་བཅས་མི་འདྲ་བའི་དབང་གིས་གནད་དོན་
དེ་ནི་ཤིན་ཏུ་རྙོག་འཛིང་ཆེ་བ་ཞིག་ཡིན། དཔེར་ན། བརྩམས་ཆོས་འགའ་
ཤས་ཀྱི་བསམ་བློའི་ཕྱོགས་ལྷུང་དེ་ཡང་དག་པ་དང༌། མངོན་གསལ་དོད་པ།
འཚོ་བའི་བྱ་དངོས་འགའ་ཞིག་མཚོན་པར་བྱས་ཡོད་པ་དེ་དག་དོན་སྙིང་ཆེན་པོ་
ལྡན་ཡོད་པ་ཞིག་ཡིན་རུང་། སྒྱུ་རྩལ་གྱི་ཉམས་འགྱུར་དང་ ཐབས་ཤེས་ཅུང་
ཞན་པ་ཞིག་ཡིན་པ་དང་། བརྩམས་ཆོས་དེ་གྲས་ལ་ང་ཚོས་སྒྱུ་རྩལ་གྱི་ཐོག་མ་
འདང་བའི་ཕྱོགས་དེ་མཐོང་དགོས་པ་མ་ཟད། སློབ་གསོ་དང་ངོས་འཛིན་གྱི་
ནུས་པའི་ཕྱོགས་དེ་མཐོང་བ་བྱས་ཏེ་ཁས་ལེན་དགོས་པ་དང༌། བརྩམས་ཆོས་
འགའ་ཤས་ཀྱི་ནང་སྤྱི་ཚོགས་ཀྱི་འཚོ་བའི་གལ་ཆེའི་ནང་དོན་མཚོན་པར་བྱས་
མེད་ལ་ངོས་འཛིན་གྱི་ནུས་པ་དང་། སློབ་གསོའི་ནུས་པ་ཡང་ལྡན་ཡོད་ཅེས་
བརྗོད་མི་ཐུབ་པ་ཞིག་ཡིན་རུང་དེས་གསོན་ཉམས་དོད་པོའི་སྒོ་ནས་རང་བྱུང་
ཁམས་ཀྱི་ཡུལ་ལྗོངས་དང་སྤྱི་ཚོགས་འཚོ་བའི་ནང་གི་ཕྱོགས་ཁ་ཤས་ཀྱི་ཉམས་
འགྱུར་མཚོན་པར་བྱས་ཡོད་རྐྱེན་མི་རྣམས་སྤྲོ་སྣང་འཕེལ་ཐུབ་པ་ཞིག་ཡོང་ཐུབ་
པ་དེ་ཡང་ཁས་ལེན་དགོས་པ་ཞིག་རེད། རྩོམ་པ་པོ་མེལ་མེའི་ཡིས་བརྩམས་
པའི་《ཀར་མོན་》ཞེས་པར་ཆ་མཚོན་ན་དེ་ནི་སྒྱུ་རྩལ་གྱི་རང་བཞིན་དེ་བསམ་
བློའི་རང་བཞིན་ལས་ཆེ་བ་ཡོད་པའི་བརྩམས་ཆོས་ཤིག་ཡིན། འོན་ཏེ་སུ་ཞིག་
W LAR
쑁2



རྩོམ་རིག་རྣམ་བཤད།
གིས་ཀྱང་དེ་བརྩམས་ཆོས་སྐད་གྲགས་ལྡན་པ་ཞིག་མ་རེད་ཅེས་ཤོད་ཐུབ་ཐབས་
མེད། གལ་ཏེ་ང་ཚོས་བརྩམས་ཆོས་དེའི་བསམ་བློའི་རང་བཞིན་ལ་དབྱེ་ཞིབ་
ཅིག་བྱས་ཚེ་དེ་ནི་“མི་ཡི་ཚེ་སྲོག་རྩ་བ་ཆེ། གཏན་གྲོགས་བརྩེ་དུང་དེ་ལས་ལྷག།
རང་དབང་དོན་དུ་འཆི་གྱུར་ན། དེ་གཉིས་དོར་བ་བློ་འགྱོད་མེད”ཅེས་
པའི་སྙན་ཚིག་ཤོ་ལོ་ཀ་དེ་ཡིན་པར་ངོས་འཛིན་བྱས་ཆོག། དེ་བཞིན་《གཞོན་ནུ་
ཟླ་མེད་ཀྱི་གཏམ་རྒྱུད་》ལྟ་བུར་མཚོན་ནའང་བརྩམས་ཆོས་འདིའི་མཛེས་རིག་
གི་རིན་ ཐང་ ནི་ བསམ་ བློའི་ རིན་ ཐང་ལས་ མཐོ་ བ་ཡོད་ པའི་ གྲགས་ ཅན་ གྱི་
བརྩམས་ཆོས་ཤིག་ཡིན།
རྩོམ་རིག་སྒྱུ་རྩལ་གྱི་བརྩམས་ཆོས་གཅིག་ལ་སྒྱུ་རྩལ་གྱིས་མི་རྣམས་ཡིད་
འགུགས་ཐུབ་པའི་སྟོབས་ཤུགས་ཤིག་མེད་ཚེ། དེས་མི་རྣམས་ལ་མཛེས་སྡུག་གི་
ཚོར་སྣང་ཞིག་འབྱིན་མི་ཐུབ་པ་མ་ཟད། མི་རྣམས་ཀྱིས་བརྩམས་ཆོས་དེ་བལྟ་
ཀློག་བྱེད་མི་འདོད་པར་བརྟེན་རྩོམ་རིག་གི་ངོས་འཛིན་ནུས་པ་དང་སློབ་གསོའི་
ནུས་པ་ནི་ཤོད་ཐབས་བྲལ། དེས་ན་རྩོམ་རིག་གི་ངོས་འཛིན་ནུས་པ་དང་སློབ་
གསོའི་ནུས་པ་ནི་མཛེས་དཔྱོད་ཀྱི་ནུས་པར་བརྟེན་ནས་གྲུབ་དགོས་པ་ཞིག་ཡིན་
པ་དང༌། མཛེས་དཔྱོད་ཀྱི་ནུས་པ་ཡང་ཁེར་རྐྱང་དུ་གནས་ཐུབ་པ་ཞིག་མ་ཡིན་
པར་ངེས་པར་དུ་ངོས་འཛིན་དང་སློབ་གསོའི་གྲུབ་ཆ་ཡོད་དགོས་པ་ཞིག་ཡིན། །
མདོར་ན། རྩོམ་རིག་སྒྱུ་རྩལ་གྱི་ངོས་འཛིན་ནུས་པ་དང་། སློབ་གསོའི་
ནུས་པ། མཛེས་དཔྱོད་ཀྱི་ནུས་པ་བཅས་ནི་ཕན་ཚུན་འབྲེལ་བ་ཡོད་པ་དང༌།
ཕན་ཚུན་བརྟེན་ནས་གནས་པ་ཞིག་ཡིན་པ་དང་། དེ་དག་གི་འབྲེལ་བ་ནི་རྩོད་
སྒྲུབ་ཀྱི་གཅིག་གྱུར་ཞིག་ཡིན་ནོ། །
1. རྩོམ་རིག་གི་ངོས་འཛིན་ནུས་པའི་གོ་དོན་ཅི་ཡིན་ནམ།
2.རྩོམ་རིག་གི་སློབ་གསོའི་ནུས་པའི་གོ་དོན་ཅི་ཡིན་ནམ།
3. མཛེས་དཔྱོད་ཅེས་པར་གོ་ལེན་དབྱེ་ཞིབ་ཅི་ལྟར་བྱེད་དགོས་སམ།
89



ལེའུ་གཉིས་པ། གསར་རྩོམ་གྱི་སྐོར།
ལེའུ་གཉིས་པ། གསར་རྩོམ་གྱི་སྐོར།
རྩོམ་རིག་གསར་རྩོམ་ནི་བསམ་བློའི་ རྩོལ་ བ་ ཁྱད་ པར་ ལས་བྱུང་བའི་
འབྲས་བུ་ཞིག་ཡིན་རྐྱེན་ཤེས་པར་བྱ་བའི་གནད་གཞན་དང་མི་འདྲ་བ་ཞིག་ཡིན།
མིའི་རིགས་ཀྱི་འཚོ་བའི་ནང་རྒྱུན་གཏན་དངོས་པོའི་རྩོལ་བྱུང་དང་བསམ་བློའི་
རྩོལ་བྱུང་གི་འཚོ་བ་གཉིས་ཡོད་ཅིང༌། དངོས་པོའི་རྩོལ་བ་ཞེས་ པ་ནི་མིའི་
རིགས་ཀྱི་འཚོ་གནས་བྱེད་པའི་རྨང་གཞིའམ་སྤྱི་ཚོགས་དང་ལོ་རྒྱུས་འཕེལ་རྒྱས་
འགྲོ་བའི་སྒུལ་ཤུགས་གཙོ་བོ་དེ་ཡིན་པ་དང་། བློ་བྱུང་གི་རྩོལ་བ་ནི་མིའི་རིགས་
ཀྱིས་རང་ཉིད་ཀྱི་ཡིད་བློའི་རེ་སྙེགས་བསྒྲུབ་པའི་ཆེད་དུ་རང་བྱུང་དང་སྤྱི་ཚོགས་
ལ་སེམས་རྩོལ་བགྱིས་པ་ཡིན་ཏེ། དཔེར་ན། ཤེས་པར་བྱ་བའི་ཐོས་བསམ་
སྒོམ་གསུམ་དང་མཁས་པའི་བྱ་བ་འཆད་རྩོད་རྩོམ་གསུམ་ལ་སོགས་སྤྱི་ཚོགས་ཀྱི་
ཐོན་སྐྱེད་ནུས་པའི་འཕེལ་རྒྱས་ལ་བརྟེན་ནས་རིམ་བཞིན་ལུས་རྩོལ་དང་སེམས་
རྩོལ་གྱི་དབྱེ་བ་བྱུང་བ་བཞིན་ནོ།
90



རྩོམ་རིག་རྣམ་བཤད།
ས་བཅད་དང་པོ། བརྩམས་ཆོས་གསར་
རྩོམ་བྱེད་པའི་བརྒྱུད་རིམ་སྐོར།
རྩོམ་པ་པོའི་བརྩམས་ཆོས་ལ་ཡང་དག་པའི་སྒོ་ནས་ངོས་འཛིན་དང་ཤེས་
རྟོགས་བྱེད་དགོས་ན། ང་ཚོས་རྩོམ་པ་པོས་ལེགས་གྲུབ་བྱུང་ཟིན་པའི་བརྩམས་
ཆོས་ལ་ཞིབ་འཇུག་བྱ་དགོས་པ་མ་ཟད། ད་དུང་རྩོམ་པ་པོས་བརྩམས་ཆོས་
ལེགས་གྲུབ་མ་བྱུང་གོང་དུ་བསམ་གཞིགས་ཀྱི་བརྒྱུད་རིམ་དང་ཁྱད་ཆོས་སོགས་
ལ་ཞིབ་འཇུག་བྱེད་དགོས་ པ་ཞིག་ཡིན། འོན་ཏེ། རྩོམ་པ་པོ་མི་འདྲ་བར་
བསམ་གཞིགས་བྱེད་སྟངས་མི་འདྲ་བ་རེ་ཡོད་རྐྱེན་དེ་ནི་ཅུང་རྙོག་འཛིང་ཆེ་བ་
ཞིག་ཡིན། འོན་ཀྱང་ང་ཚོས་ཁོ་ཚོའི་རྩོམ་རིག་གསར་རྩོམ་གྱི་བརྒྱུད་རིམ་ནང་
ནས་ཆོས་ཉིད་འགའ་ཤས་ཡང་ཕྱོགས་བསྡོམས་བྱེད་ཐུབ་པ་ཞིག་ཡིན།
དང་པོ། གསར་རྩོམ་ལ་ངེས་པར་དུ་ཡོད་དགོས་པའི་ཆ་རྐྱེན།
1. འཚོ་བའི་མྱོང་གོམས་གཏིང་ཟབ་ཅིག་ཡོད་དགོས།
རྩོམ་རིག་ནི་སྤྱི་ཚོགས་ཀྱི་འཚོ་བའི་ཕྱོགས་ག་གེ་མོ་ཞིག་མཚོན་པར་བྱེད་ཀྱི་
ཡོད་རྐྱེན། སྤྱི་ཚོགས་ཀྱི་འཚོ་བ་ནི་རྩོམ་རིག་ གིས་ཚུར་སྣང་བྱ་ཡུལ་དེ་ཡིན། །
དེར་བརྟེན་རྩོམ་པ་པོ་ཞིག་ལ་མཚོན་ན་འཚོ་བའི་མྱོང་གོམས་ཕུན་སུམ་ཚོགས་
ཤིང་རྨང་གཞི་བརྟན་པོ་ཞིག་ཡོད་དགོས་པ་མ་ཟད། མུ་མཐུད་འཚོ་བར་ཟབ་
འཇུག་བྱས་ཏེ་མྱོང་གོམས་ཕུན་སུམ་ཇེ་ཚོགས་དང་གསོག་འཇོག་གང་མང་བྱས་
ཚེ་རྩོམ་རིག་གསར་རྩོམ་གྱི་ལས་ཀ་བྱེད་ཐུབ་པ་ཞིག་ཡིན།



ལེའུ་གཉིས་པ། གསར་རྩོམ་གྱི་སྐོར།
རྩོམ་རིག་གི་ལོ་རྒྱུས་ཐོག་ཏུ་བྱུང་བའི་ཆེས་ཕུལ་བྱུང་གི་གྲགས་རྩོམ་དེ་དག་
ནི་དུས་ཡུན་རིང་པོའི་ནང་དུ་འཚོ་བ་གསོག་འཇོག་དང་གྲབས་ཤོམ་བྱས་པ་ལས་
བྱུང་བ་ཞིག་ཡིན། དཔེར་ན་《ཁང་ཆེན་དམར་པོའི་རྨི་ལམ་》ཞེས་པར་རྩོམ་
འབྲི་བའི་དུས་ཚོད་ལོ་བཅུ་འགོར་བ་དང༌། སྣོན་འཕྲི་ཐེངས་བདུན་བྱས། པ་
འར་ཀྲ་ཁེ་ཡིས་བྲིས་པའི་《གྲོང་ཚོའི་སྨན་པ་》ཞེས་པ་ལོ་བདུན་བེད་སྤྱོད་བྱས།
ཆི་ཁོའོ་ཕུ་ཡི་《ཆོས་དཔོན་གཙོ་བོ་》ཞེས་པར་ལོ་ངོ་སུམ་ཅུ་སོ་བདུན་བེད་སྤྱོད་
བྱས། ཡུས་གོ་ཡི་《ཡིད་སྐྱོ་བའི་འཇིག་རྟེན་》ཞེས་པ་ལོ་ཉི་ཤུ་བེད་སྤྱོད་བྱས།
ཨོ་སྤྱི་ལོ་ཏོ་ཡི་《སྨྱོ་བ་ལྟ་བུའི་ལོ་ལན་》ཞེས་པ་ལོ་སུམ་ཅུ་བེད་སྤྱོད་བྱས། རྩོ་ལའ་
ཡི་《ལུང་ཀུང་མ་ཁ་འར་གྱི་ཁྱིམ་རྒྱུད་》ཞེས་པར་ལོ་ཉི་ཤུ་རྩ་ལྔ་བེད་སྤྱོད་བྱས།
ཀ་ཏ་ཡི་《ཕུ་ཧྲི་ཏའ་》ཞེས་པ་ལོ་དྲུག་ཅུའི་རིང་རྩོམ་འབྲི་མཛད། ཀོ་མོ་རུའུ་
ཡིས་《ཇུས་ཡོན་》རྩོམ་དངོས་སུ་འབྲི་སྐབས་ཉིན་གཅིག་ལས་འགོར་མེད་ཀྱང་།
བསམ་བློའི་ནང་གྲབས་ཤོམ་བྱས་ནས་ལོ་ཉེར་གཅིག་ཕྱིན་ཡོད་པ་རེད། གོང་
སྨོས་དེ་དག་ནས་རྩོམ་པ་པོ་རྣམས་མ་གཞི་ལྟ་ཚུལ་དང་ལངས་ཕྱོགས་མི་འདྲ་བ་
མ་ཟད། བརྩམས་ཆོས་ཀྱི་སྤུས་ཚད་དང་གྲུབ་འབྲས་མཐོ་དམན་སྣ་ཚོགས་ཡོད་
རུང་ཁོང་རྣམས་ པས་ དུས་ཡུན་ རིང་ པོའི་ནང་དུ་བསམ་གཞིགས་བྱས་ནས་
ལེགས་གྲུབ་བྱུང་བ་ཞིག་ཡིན་པ་དེ་གཅིག་གྱུར་ཡིན། དེ་དག་ནི་ཁོང་ཚོས་དུས་
ཡུན་རིང་པོའི་ནང་དུ་རྒྱུ་ཆ་གསོག་འཇོག་དང་ཆེས་ཕུན་སུམ་ཚོགས་པའི་རྒྱུ་ཆ་
དེ་དག་ལ་སྐྱར་ནས་བསྐྱར་དུ་གདམ་གསེས་དང་ཧུར་བརྩོན་ཆེན་པོས་འཕྲི་སྣོན་
བྱས་པའི་བརྒྱུད་རིམ་ཞིག་ཡིན། །
ཆེས་ཕུན་སུམ་ཚོགས་པའི་འཚོ་བའི་མྱོང་གོམས་དེ་དག་ནི་སྒྱུ་རྩལ་གྱིས་
ལས་སྣོན་བྱེད་པའི་རྨང་གཞི་དེ་ཡིན། ཨ་རིའི་སྒྲུང་གཏམ་མཁས་པ་ཧེང་ལི་
ཀྲན་མུ་སིས་“ཁྱོད་ཀྱིས་དངོས་ཡོད་འཚོ་བ་ལ་ཤེས་ཚོར་མེད་ཚེ། ཁྱེད་ཀྱིས་སྒྲུང་
གཏམ་ལེགས་པོ་ཞིག་གསར་རྩོམ་བྱེད་མི་ཐུབ་”ཅེས་གསུངས་པ་བཞིན་འཚོ་བ་
ནི་རྩོམ་རིག་གསར་རྩོམ་བྱེད་པའི་འབྱུང་ཁུངས་འབའ་ཞིག་ཡིན་པས་བྱུང་རིམ་



རྩོམ་རིག་རྣམ་བཤད།
ཉིང་སྡུད་དང༌། བློ་ཁོག་ཆེན་པོས་བསམ་ཚོད་དང་རྟོག་བཟོ་བྱེད་སྟངས་ཀྱང་
འཚོ་བའི་ཉམས་མྱོང་དང་མྱོང་ཚོར་གྱི་རྨང་གཞི་བྱེད་དགོས། ཝང་མེང་གིས་
“ང་ཚོས་བཤད་པའི་རྫུན་མ་ཞེས་པ་ནི་ཁུངས་མེད་ལུང་མེད་ཀྱིས་རྫུན་བཟོ་བྱས་
པ་ཞིག་མིན་པར་འཚོ་བ་དངོས་ཀྱི་རྨང་གཞིའི་འོག་གོང་འཕེལ་བཏང་བ་ཞིག་
རེད།” ཅེས་ གསུངས། བསམ་ཚོད་དང་རྟོག་བཟོ་ནི་ངེས་ པར་ དུ་ ཕུན་ སུམ་
ཚོགས་པའི་འཚོ་བའི་གསོག་འཇོག་གིས་སྔོན་འགྲོའི་ཆ་རྐྱེན་བྱེད་དགོས། རྒྱ་ཆེ་
ལ་གཏིང་ཟབ་པའི་སྤྱི་ཚོགས་ཀྱི་འཚོ་བའི་ཤེས་བྱ་མེད་པ་དང་ཉམས་མྱོང་མེད་
པའི་མི་ཞིག་གིས་བསམ་བློ་ཇི་ལྟར་བཏང་རུང་ཚུལ་དང་མཐུན་པའི་རྩོམ་རིག་
གསར་རྩོམ་བྱེད་ཐབས་མེད་པ་དེ་ཡིན། གསར་རྩོམ་བྱེད་མཁན་ཞིག་ཡིན་ཚེ།
གཅིག་ནས་འཚོ་བ་ལ་དགའ་ཞེན་ཚད་ མེད་ དང་། འཚོ་བ་དངོས་ནང་དུ་
ཞུགས་ཐུབ་པ་དང་དངོས་ཡོད་འཚོ་བའི་ནང་གི་བྱ་དངོས་དང་མི་ཚང་མར་
བསམ་ཤེས་བྱེད་ཐུབ་པ་ཞིག་ཡིན་དགོས། གཉིས་ནས་ཁོ་པ་ནི་བསམ་ཚོད་དང་
རྟོག་བཟོ་བྱེད་མཁས་པ་ཞིག་ཡིན་དགོས་ཏེ། མི་གཞན་གྱིས་མི་བསམ་པ་ཁོས་
བསམ་ཐུབ་པ་དང་མི་གཞན་གྱིས་མི་དྲན་པ་ཁོས་དྲན་ཐུབ་པ། འཚོ་བའི་ནང་
དུ་དོན་རྐྱེན་དང་ཐུགས་སྐབས་བསམ་བློ་གཏོང་སྟངས་དང་གོ་བ་ལེན་སྟངས་
ཀྱང་མི་གཞན་དང་མི་འདྲ་བ་ཞིག་ཡིན་དགོས། །
2. སྔོན་ཐོན་གྱི་འཇིག་རྟེན་ལྟ་ཚུལ་ཞིག་ཡོད་དགོས་པ། །
ལོ་རྒྱུས་ཐོག་གི་རྩོམ་རིག་མཁས་ཅན་དག་ནི་རླབས་ཆེན་གྱི་བསམ་བློ་
མཁས་ཅན་ཞིག་ཀྱང་ཡིན། ཁོ་ཚོས་བརྩམས་གནང་བའི་ཕུལ་བྱུང་གི་བརྩམས་
ཆོས་ནང་དུ་ཆེས་མཐོའི་ཕུགས་བསམ་ཞིག་མཚོན་པར་བྱེད་ཀྱི་ཡོད་པ་མ་ཟད།
རྒྱ་ཆེའི་མང་ཚོགས་ཀྱི་རེ་འདོད་མཚོན་པར་བྱེད་ཀྱི་ཡོད་རྐྱེན་དེ་ནི་སྔོན་ཐོན་གྱི་
འཇིག་རྟེན་ལྟ་ཚུལ་དང་འབྲེལ་བ་ཡོད་པ་ཞིག་ཡིན། གཤམ་དུ་རྩོམ་རིག་གསར་
རྩོམ་བྱ་ཐབས་དང་འཇིག་རྟེན་ལྟ་ཚུལ་གྱི་འབྲེལ་བའི་སྐོར་ལ་ཞིབ་དཔྱད་རྒྱས་
ཙམ་བྱེད་དགོས་རྐྱེན་འདིར་ས་བཅད་མ་སྟོང་པའི་ཚུལ་གྱིས་འདི་ཙམ་གྱིས་



ལེའུ་གཉིས་པ། གསར་རྩོམ་གྱི་སྐོར།
འཐུས་པར་བྱ་ས་སོ།
3. སྒྱུ་རྩལ་གྱི་བྱང་ཚད་དང་ཐབས་རྩལ་ངེས་ཅན་ཞིག་ཡོད་དགོས་པ།
རྩོམ་པ་པོ་ཞིག་གི་ངོས་ནས་བརྗོད་ཚེ་ངེས་པར་དུ་མི་གཞན་དང་མི་འདྲ་
བའི་རིག་གནས་དང་འཚོ་བའི་ཤེས་ཡོན་རྒྱ་ཆེ་ཕུན་ཚོགས་ཤིག་ཡོད་དགོས་པ་མ་
ཟད། ད་དུང་བརྟག་དཔྱད་དང་དབྱེ་འབྱེད་བྱེད་ཐབས་དང་སྒྱུ་རྩལ་གྱི་ཇུས་
འགོད་དང་ བསམ་གཞིགས་བྱེད་ ཐབས་ བཅས་ རྟོགས་དགོས་ལ། གཟུགས་
བརྙན་གྱི་རྣམ་པ་བརྒྱུད་དེ་རང་ངོས་ཀྱི་འཚོ་བར་འཛིན་པའི་ལྟ་ཚུལ་རྣམས་
མཚོན་པར་བྱས་ཏེ་“བདེན་དོན་རྣམས་གཟུགས་བརྙན་དུ་བསྒྱུར་ཐུབ་པའི་”
ཐབས་རྩལ་ཞིག་ཡོད་དགོས། ཐབས་རྩལ་ཞེས་པ་ནི་རྩོམ་པ་པོས་རྩོམ་ཡིག་
དངོས་སུ་འབྲི་སྐབས། མི་སྣའི་ཕྱིའི་རྣམ་པ་དང༌། ཀུན་སྤྱོད། ནང་སེམས་
ཁམས་དང་རྟོག་པ་ཞིབ་འབྲི་བྱེད་ཚུལ། དཔེ་སྦྱོར་ཚུལ། བསྡུས་ནས་བརྗོད་པ་
སོགས་ཏེ་མཚོན་པར་བྱ་བའི་ཡུལ་དེ་དག་གང་ལ་གང་འཚམས་ཀྱི་སྒོ་ནས་མཚོན་
པར་བྱེད་པ་དང་ཐབས་དང་རྩལ་ཡོད་དོ་ཅོག་ལ་དམིགས་པ་ཞིག་ཡིན། རྩོམ་
པ་པོས་རིག་གནས་དང་། ལོ་རྒྱུས་ཀྱི་ཤེས་ཡོན། དེང་རབས་སྤྱི་ཚོགས་ཀྱི་འཚོ་
བའི་ཤེས་ཡོན་དང་རང་རིགས་ཀྱི་རྩོམ་རིག་ལ་སློབ་སྦྱོང་དང་ད་དུང་མི་རིགས་
གཞན་དང་ཕྱི་རྒྱལ་གྱི་རྩོམ་རིག་ཀྱང་གང་ལ་གང་འཚམས་ཤིག་སྦྱོང་དགོས་པ་
རེད། ཧེ་ཀོར་གྱིས་《མཛེས་རིག་》ཅེས་པའི་ནང་དུ་“གལ་སྲིད་སྒྱུ་རྩལ་མཁན་
གྱི་དམིགས་ཡུལ་ནི་དོན་དངོས་འཚོ་བ་འདྲ་བཤུས་བྱེད་རྒྱུ་ཡིན་ན་ལས་ཀོ་དེ་ནི་
མཐོལ་པ་ཞིག་རེད། རྒྱུ་མཚན་ནི་སྒྱུ་ རྩལ་ པའི་དམིགས་ཡུལ་གཙོ་བོ་ནི་བྱ་
དངོས་འདྲ་བཤུས་བྱེད་རྒྱུ་དེ་མིན་པར་དཔེར་འོས་གསར་བཞེངས་བྱེད་རྒྱུ་དེ་
ཡིན་པ་མཚོན་ཡོད་”ཅེས་གསུངས་པ་ལྟར་རོ་《སྙན་ངག་མེ་ལོང་》ནང་དུ་
“རང་བཞིན་གྱིས་གྲུབ་སྤོབས་པ་དང༌།
མང་པོ་ཐོས་པ་དྲི་མེད་དང༌།
མངོན་པར་སྦྱོར་བ་མི་དམན་པ།



རྩོམ་རིག་རྣམ་བཤད།
སྙན་ངག་ཕུན་སུམ་ཚོགས་པའི་རྒྱུ”ཞེས་བྱུང་བ་ལྟར། མིའི་བློ་ནུས་སམ་
རིག་པ་ལ་ཁྱད་པར་ཆེ་བ་ཀུན་ལ་གསལ་བ་ལྟར། རང་བཞིན་གྱིས་གྲུབ་པའི་
སྤོབས་པ་ནི་རང་བཞིན་གྱིས་རིག་པ་གསལ་ཞིང་རྩོམ་ལེགས་པོ་ཡོང་བའི་ལྷན་
སྐྱེས་ཀྱི་ཤེས་རབ་ལ་ཟེར་ཞིང་འཆད་རྩོད་རྩོམ་གསུམ་སོགས་ཀྱི་ཤེས་པ་གང་ཡང་
རུང་ལྷན་སྐྱེས་ཀྱི་རྩལ་མེད་ན་སྦྱང་བརྩོན་ཁོ་ནས་ཡོང་དཀའ་ལ་མི་མང་པོ་ཞིག་
རྩོམ་པ་པོ་ཕུལ་བྱུང་ཞིག་བྱེད་འདོད་ཡོད་ཀྱང་རྩོམ་པ་པོ་ཕུལ་དུ་བྱུང་བ་ནི་ཉུང་
ཤས་ཙམ་ཡིན་པ་མངོན་སུམ་དུ་གྲུབ་པ་ཞིག་ཡིན། མང་དུ་ཐོས་པ་དྲི་མ་མེད་པ་
ནི། སྦྱང་སྟོབས་ཀྱིས་ཐོབ་པའི་སྙན་ངག་གི་རྒྱུ་སྟེ་དེ་ཡང་སྙན་ངག་བཟང་པོ་
བརྩམས་འདོད་ན། སྤྱིར་བཏང་གི་ཤེས་བྱ་དང་སྙན་ངག་གི་ཤེས་བྱ་མེད་དུ་མི་
རུང་བ་སྟེ། སྐད་ཡིག་དང་ཚིག་རྒྱན། རྩོམ་རིག་གི་གཞུང་ལུགས། མཛེས་
དཔྱོད་རིག་པ་སོགས་ལ་བྱང་བ་དང་གཞན་རྩོམ་གྱི་ལེགས་ཆ་དང་ཉམས་མྱོང་
སོགས་བླངས་དགོས་པ་རེད།
གཉིས་པ། གསར་རྩོམ་བརྒྱུད་རིམ་གྱི་རྩ་བའི་ལྷུ་ཚིགས་སྐོར།
1. ཐོག་མའི་དཔྱད་གཞི་གསོག་འཇོག་བྱ་རྒྱུའི་སྐོར།
རྩོམ་པ་པོའི་འཚོ་བའི་མྱོང་གོམས་དེ་ནི་སྤྱི་ཚོགས་ཀྱི་འཚོ་བར་ཟབ་འཇུག་
བྱས་པ་མ་ཟད། ད་དུང་ཧུར་བརྩོན་ཆེན་པོས་འཚོ་བ་དེ་དག་ལ་བརྟག་དཔྱད་
དང༌། ཞིབ་འཇུག་འཚོ་བར་ཉམས་ལེན་དང་དབྱེ་ཞིབ་བཅས་བྱས་ཚེ་རང་གི་
འཚོ་བའི་མྱོང་གོམས་ཕུན་སུམ་ཚོགས་པོ་ཞིག་ཡོང་ཐུབ་བོ། རྩོམ་པ་པོས་ཁྲིམས་
ཁང་གིས་ཇི་ལྟར་བྱས་ཏེ་ཁྲིམས་གཅོད་བྱེད་པ་དང༌། རྒྱལ་དོན་ཚོགས་འདུ་ཇི་
ལྟར་འཚོགས་པ། རྒྱལ་པོའི་འཚོ་ལུགས་ཇི་ལྟར་ཡིན་པའི་རྩོམ་འབྲི་བྱས་ཏེ་དེ་
དག་ལོ་རྒྱུས་ཀྱི་གནས་ཚུལ་དངོས་དང་རྒྱབ་འགལ་མི་བྱེད་པར་དངོས་ཡོད་ཀྱི་
ཐོག་ནས་མཚོན་པར་བྱེད་སྙམ་ན་ངེས་པར་དུ་ལོ་རྒྱུས་ཀྱི་དཔྱད་གཞིའི་ ཡིག་
_95



ལེའུ་གཉིས་པ། གསར་རྩོམ་གྱི་སྐོར།
རིགས་ཁག་སློབ་སྦྱོང་བྱེད་དགོས་པ་རེད། རྩོམ་རིག་གི་ལོ་རྒྱུས་ཐོག་ཏུ་ཉམས་
མེད་དུ་གནས་པའི་གྲགས་རྩོམ་དེ་དག་ལ་བལྟས་ཚེ། ཁོ་ཚོར་འཚོ་བའི་མྱོང་
གོམས་ཕུན་སུམ་ཚོགས་ལ་འཚོ་བའི་ཕྱོགས་དེ་དག་ལ་རྒྱུས་མངའ་ཤིན་ཏུ་གཏིང་
ཟབ་པོ་ཡོད་པ་དེ་མཚོན་ཐུབ། རྩོམ་པ་པོའི་རྒྱ་ཆེ་ཞིང་ཕུན་སུམ་ཚོགས་པའི་
འཚོ་བའི་ཉམས་ལེན་དང་ཐོག་མའི་དཔྱད་གཞི་བསྡུ་རུབ་དང་གསོག་འཇོག་བྱ་
རྒྱུ་དེ་ནི་བརྩམས་ཆོས་ལེགས་གྲུབ་ཡོང་བའི་རྩ་བའི་རྨང་གཞི་དེ་ཡིན།
ང་ཚོས་འདིར་བརྗོད་པའི་རྩོམ་པ་པོའི་འཚོ་བའི་མྱོང་གོམས་ཞེས་པ་ནི་
ཐོག་ མར་ རྩོམ་ པ་ པོའི་ ཐད་ ཀའི་ འཚོ་ བའི་ ཉམས་མྱོང་ དེར་ བརྗོད་ པ་ ཡིན།
དཔེར་ན། ཐོའོ་འར་སི་ ཐ་ཡིས་མཛད་པའི་《ན་གཞོན་》ཞེས་པའི་བརྩམས་
ཆོས་ནི་རང་ཉིད་ཀྱི་རྣམ་ཐར་གྱི་རྣམ་པའི་ཐོག་ནས་བྲིས་པ་དང༌། དེ་དག་ནང་
རྩོམ་པ་པོ་ལོ་ཆུང་དུས་ཀྱི་འཚོ་བ་རྣམས་སྒྱུ་རྩལ་གྱིས་གཅིག་སྡུད་བྱས་ནས་བྱུང་
བ་ཞིག་ཡིན་《རྫ་ཅིག་དང་སྒོམ་ཆེན་གྱི་གཏམ་རྒྱུད་》ཡང་རྩོམ་པ་པོ་རང་ངོས་ཀྱི་
འཚོ་བའི་ཉམས་མྱོང་ལ་གཞིགས་ནས་བྲིས་པ་ཞིག་ཡིན། ཕྱོགས་གཞན་ཞིག་
ནས། རྩོམ་པ་ པོའི་འཚོ་བའི་ཉམས་མྱོང་ཞེས་ པ་ནི་ ཐད་ ཀར་ མ་ ཡིན་ཡང་
མཐོང་ཐོས་མྱོང་གསུམ་དང་བརྟག་དཔྱད་བྱེད་པ་སོགས་བརྒྱུད་ནས་ཐོབ་པའི་
འཚོ་བའི་མྱོང་གོམས་ལ་བརྗོད་པ་ཡིན། དེ་ཡང་ཅུང་ཟད་ཞིབ་ཙམ་བརྟག་ན།
རྩོམ་པ་པོས་རྒྱུ་ཆ་བསྡུ་ཚུལ་ལ་རྣམ་པ་བཞི་ཡོད་དེ་རང་ཤུགས་ཀྱིས་རྙེད་པ་དང་།
བསམ་གཞིགས་ལས་རྒྱུ་ཆ་འཚོལ་བ། མངོན་གསུམ་མྱོང་བ་ལས་ཐོབ་པ་དང་།
དཔེ་དེབ་ཁག་ལས་ཐོབ་པ་སོགས་ཡོད། །
རང་ཤུགས་ཀྱིས་རྙེད་པ་ནི་རྩོམ་པ་པོས་ནམ་རྒྱུན་སྤྱི་ཚོགས་ཀྱི་འཚོ་བའི་
མཐོང་བ་དང་ཐོས་པ་མྱོང་བ་སོགས་བསམ་བཞིན་དུ་སེམས་ལ་མ་བཟུང་ནའང་
མ་ཤེས་མི་མངོན་པའི་ཚུལ་གྱིས་བློ་ངོར་འབྱོར་བ་དེར་ཟེར་ལ། རྩོམ་ པ་པོ་
གསར་རྩོམ་ལ་དངོས་སུ་ཞུགས་སྐབས་དེ་དག་ཡང་མཚོན་པར་བྱ་བའི་རྒྱུ་ཆ་ཞིག་
ཏུ་འགྱུར་ཐུབ་པ་དེ་ཡིན།
96



རྩོམ་རིག་རྣམ་བཤད།
བསམ་གཞིགས་ལས་རྒྱུ་ཆ་བཙལ་འཚོལ་བྱེད་པ་དེ་ནི་རྩོམ་པ་པོས་རང་
ཉིད་ཀྱི་དགོས་པ་དང་དམིགས་ཡུལ་ཞིག་མཚོན་ཕྱིར་སྤྱི་ཚོགས་འཚོ་བའི་ནང་
ནས་རྒྱུ་ཆ་འཚོལ་བ་དེར་ཟེར་ལ། མངོན་སུམ་མྱོང་བ་ནི་ཡུལ་དེར་རྩོམ་པ་པོ་
རང་ཉིད་དངོས་སུ་ཞུགས་ཤིང་རང་ངོས་ཀྱི་མྱོང་བ་ལས་ཐོབ་པའི་རྒྱུ་ཆ་དེ་དག་
ཡིན་པ་མ་ཟད། དཔེ་དེབ་ལྟ་ཀློག་བྱེད་པ་ལས་ཐོབ་པའི་མྱོང་བ་ནི་སྔོན་བྱོན་
མཁས་དབང་དམ་པའི་གསུང་སྣ་ཚོགས་ལས་ ཐོབ་ པའི་ཤེས་བྱ་དེའང་གསར་
རྩོམ་གྱི་རྒྱུ་ཆར་འགྱུར་ཐུབ་པ་དེ་ཡིན། དཔེར་ན་《ཆུ་ངོགས་གཏམ་རྒྱུད་》ཀྱི་
རྩོམ་པ་པོ་ཧྲི་རྣའི་ཨན་གྱིས་སུང་རྒྱལ་རབས་སྐབས་ཀྱི་ཞིང་པའི་འོས་ལངས་ཀྱི་
འཐབ་རྩོད་མཐོང་མྱོང་ཡོད་པ་མ་རེད། དེས་ན་དེབ་ཐེར་དེ་ཁོང་གིས་ཇི་ལྟར་
བྱས་ཏེ་བརྩམས་པ་ཞིག་ཡིན་ཟེར་ན། དེ་ནི་ལོ་རྒྱུས་ཀྱི་བརྗོད་བྱ་ཞིག་བྲི་ཚེ་རྩོམ་
པ་པོར་ཆེས་ཕུན་སུམ་ཚོགས་ པའི་ལོ་ རྒྱུས་ཀྱི་ཤེས་བྱ་ཡོད་དགོས་པ་མ་ ཟད།
དཀའ་བ་སྤྱད་ནས་དེ་དག་ལ་ཞིབ་འཇུག་བྱེད་དགོས་ལ། མི་རབས་གོང་མ་
རྣམས་ཀྱིས་བཞག་པའི་རྗེས་ཤུལ་གྱི་ཡིག་ཚགས་དང་དཔྱད་གཞིའི་ཡིག་རིགས་
སོགས་ནས་བརྩམས་སྒྲུང་ནང་གི་མི་སྣ་གཙོ་བོ་གནས་པའི་དུས་སྐབས་དེའི་ནང་
གི་སྤྱི་ཚོགས་ཀྱི་སྣང་ཚུལ་དང་འཚོ་བར་ཞིབ་འཇུག་བྱས་པ་དང་ཆབས་ཅིག་ད་
དུང་ས་ཆ་དེ་གར་བསྐྱོད་ནས་ཡུལ་ལྗོངས་དང་ས་གཤིས། དམག་འཐབ་བྱེད་
ཡུལ། དེ་གནས་མི་རྣམས་ཀྱི་ངག་རྒྱུན་དང་ཤོད་ཚུལ་སོགས་ལ་ཞིབ་འཇུག་བྱེད་
དགོས་པ་རེད། དཔེར་ན་《མི་ལའི་མགུར་འབུམ་》ཕྱོགས་བསྒྲིགས་བྱེད་སྐབས་
གཙང་སྨྱོན་གྱིས་མགུར་མ་རེ་རེའི་ཕྱིར་ཡང་མངའ་རིས་དང༌། དབུས་གཙང་།
དྭགས་པོ་ ཀོང་ པོ་ སོགས་ལ་ཡང་ཡང་ ཕེབས་ཏེ་དཀའ་བ་དུ་མ་སྤྱད་ཏེ་ཞིབ་
འཇུག་ཡང་ཡང་བྱས་ཏེ་བསྒྲིགས་པ་ཞིག་ཡིན། མི་ལ་རས་པའི་རྣམ་ཐར་ནི་
རྩོམ་པ་པོས་མི་ལ་སྐུ་གཤེགས་ནས་ལོ་ངོ་སུམ་རྒྱའི་ཕྱིས་སུ་བྲིས་པ་ཞིག་ཡིན་རུང་
ང་ཚོས་བརྩམས་ཆོས་དེ་ལྟ་ཀློག་བྱེད་སྐབས་རྩོམ་པ་པོ་སངས་རྒྱས་རྒྱལ་མཚན་ནི་
མི་ལ་རས་པ་དང་དུས་རབས་གཅིག་ཏུ་གནས་པའམ། ཡང་ན་ཁོང་ནི་མི་ལ་



ལེའུ་གཉིས་པ། གསར་རྩོམ་གྱི་སྐོར།
རས་པའི་སློབ་མ་ཞིག་ཡིན་ནམ་སྙམ་པའི་ཚོར་བ་གཏིང་ཟབ་ཞིག་ཡོང་ཐུབ་པ་
ནི་ཁོང་གིས་བརྟག་དཔྱད་དང་ཞིབ་འཇུག་གཏིང་ཟབ་བྱས་པ་ལས་ཐོབ་པའི་
འབྲས་བུ་ཞིག་ཡིན། དེ་ལྟར་རྩོམ་རིག་གསར་རྩོམ་གྱི་རྒྱུ་ཆ་ངོ་མ་ནི་རྩོམ་པ་པོའི་
ཤེས་རྒྱུད་ཀྱིས་དམ་པོར་བཟུང་ཞིང་ཡིད་དབང་དྲག་ཏུ་གཡོ་མྱོང་བའི་གཟུང་བ་
རྣམས་ཡིན་ཞིང་། དེ་ནི་མཁོ་བའི་དུས་ལ་བབས་ཚེ་ཐད་ཀར་ཏུ་གསར་རྩོམ་ལ་
འདྲེན་ཐུབ། ཟིན་བྲིས་དང་བརྗེད་བྱང་ལྟ་བུ་ཤེས་རྒྱུད་ལ་མི་བརྗེད་པར་ཉར་
རྩིས་ཡོད་ནའང་དེ་དག་ཤེས་རྒྱུད་ལ་མ་འབྱོར་ན་ཤོག་བུར་གནས་པའི་རྒྱུ་ཆ་
དེས་གསར་རྩོམ་གྱི་སྐབས་སུ་གོ་ཆོད་དཀའ་འོ། རྩོམ་པ་པོ་ཞིག་གི་འཚོ་བའི་
མྱོང་གོམས་གཏིང་ཟབ་པ་དང་། འཚོ་བའི་ཉམས་མྱོང་ཕུན་སུམ་ཚོགས་པོ་ཇི་
འདྲ་ཡོད་མེད་དེ་ནི་ཚད་གཞི་ངེས་ཅན་ཞིག་གི་ཐོག་བརྩམས་ཆོས་ལེགས་གྲུབ་
བྱུང་ཐུབ་མིན་གྱི་འགག་རྩའི་གནད་དོན་ཞིག་ཡིན་ལ། ལྷག་པར་དུ་འཚོ་བའི་
ནང་དོན་གཤོང་ཆེ་བའི་བརྩམས་སྒྲུང་རིང་གྲས་ཤིག་ལ་མཚོན་ན། དེ་དག་ནི་
རྩོམ་པ་པོའི་འཚོ་བའི་ཉམས་མྱོང་དང་སྤྱི་ཚོགས་ཀྱི་ཉམས་མྱོང་ཆེས་ཕུན་སུམ་
ཚོགས་པོ་ཡོད་པའི་རྩོམ་པ་པོའི་སོར་རྩེ་ལས་འཁྲུངས་པ་ཞིག་ཡིན། རྒྱུ་མཚན་
ནི་བརྩམས་སྒྲུང་རིང་གྲས་ནང་བརྗོད་བྱ་ཕུན་སུམ་ཚོགས་ཤིང་རྙོག་འཛིང་གི་
ཁེངས་པས། མིའི་མི་ཚེའི་སྐྱེལ་ཚུལ་དང༌། མི་སྣའི་ལས་དབང་། སྤྱི་ཚོགས་
ཁྱོན་ཡོངས་ཀྱི་རྣམ་པ་པ་དེ་དག་མཚོན་པར་བྱེད་ཀྱི་ཡོད་པ་རེད། དེར་བརྟེན་
རྩོམ་པ་པོ་རང་ཉིད་ཀྱི་འཚོ་བའི་ལོ་རྒྱུས་དེ་སྟབས་བདེ་བ་དང་རྒྱུས་མངའ་ཆེར་
མེད་པ། འཚོ་བའི་ཉམས་མྱོང་གཏིང་ཟབ་མེད་ཚེ་བརྩམས་སྒྲུང་རིང་གྲས་འབྲི་
རྒྱུ་དེ་ཤིན་ཏུ་ཁག་པ་ཞིག་ཡིན། དཔེར་ན། རྩོམ་རིག་གི་འཐབ་ཕྱོགས་ཐོག་ཏུ་
ནུས་པ་ཐོག་མར་མངོན་པའི་རྩོམ་པ་པོ་ཞིག་གིས་བརྩམས་ཆོས་དང་པོ་དེ་སྤེལ་
རྗེས་མི་རྣམས་ཧ་ལས་དགོས་པ་ཞིག་བཟོ་བ་དང༌། ད་དུང་འཕྲལ་མར་སྐད་
གྲགས་ཡོད་པའི་མཁས་པའི་གྲལ་དུ་སླེབས་པ་ཡང་ཡོད། འོན་ཀྱང་མཁས་པའི་
མིང་གྲགས་ཐོབ་རྗེས་རྒྱུན་མཐུད་བྱེད་མི་ཤེས་པར་རིམ་བཞིན་ཉམས་རྒུད་དུ་
98



རྩོམ་རིག་རྣམ་བཤད།
འགྲོ་བའི་མི་སྣ་ཡང་ཡོད་པ་ཞིག་ཡིན། དེའི་རྒྱུ་མཚན་གང་ཡིན་ཞེས་ན། ཆེས་
གལ་ཆེ་བའི་རྒྱུ་མཚན་ཞིག་ནི་ཁོང་གིས་གསོག་འཇོག་བྱས་པའི་འཚོ་བའི་ཉམས་
མྱོང་དང་། འཚོ་བའི་དཔྱད་གཞི་དེ་ཙམ་ལས་མེད་རྐྱེན་འཚོ་བའི་མཛོད་ཁང་
དེ་མགྱོགས་མྱུར་དུ་རྫོགས་ཟིན་པ་རེད། དེ་རྗེས་རྩོམ་པ་པོ་དེ་ཡིས་ཆེས་དབུལ་
བའི་བསམ་གཞིགས་ ལ་ བརྟེན་ནས་རྫུན་ བཟོའི་ བརྩམས་ སྒྲུང་རྩོམ་ པ་ དང་།
ཡང་ན་གླེང་མོལ་དང་བརྩེ་དུང་འདོན་སྤེལ་བྱ་རྒྱུའི་ཐབས་ཤེས་སོགས་ལ་བརྟེན་
གྱི་ཡོད་རྐྱེན། སྤྱི་ཚོགས་ཀྱི་འཚོ་བ་དངོས་དང་དེ་བས་རྒྱང་ཐག་རིང་དུ་ཕྱིན་
ཡོད་པ་རེད། འཚོ་བའི་ཉམས་མྱོང་ཕུན་སུམ་ཚོགས་ཤིང་བྱང་ཚད་མཐོ་བའི་
རྩོམ་པ་པོ་རྒན་རབས་ཤིག་ལ་མཚོན་ནའང་། གལ་ཏེ་ཁོང་གིས་རང་ལ་རྒྱུས་
མངའ་ཡོད་པའི་འཚོ་བ་དེ་དག་བྲིས་ཚར་བ་དང༌། ཡང་འཚོ་བ་དངོས་ཀྱི་ནང་
ནས་མུ་མཐུད་རྒྱུ་ཆ་གསར་པ་དང་ལེན་དང་ཞིབ་འཇུག་མ་བྱས་ཚེ། བརྩམས་
ཆོས་འབྲི་རྒྱུ་མཚམས་འཇོག་བྱེད་ཀྱི་ཡོད་པ་དང་། གལ་སྲིད་ཨུ་ཚུགས་རྒྱབ་སྟེ་
བརྩམས་ཆོས་བྲིས་ན་ཡང་མི་གཉིས་ཀྱི་བྲིས་པའི་བརྩམས་ཆོས་ལྟར་ཁྱད་པར་ཆེ་
རུ་འགྲོ་ཡི་ཡོད། དེར་བརྟེན་རྩོམ་པ་པོ་ཞིག་གིས་འཚོ་བར་ལྟ་ཞིབ་དང་མྱོང་
ཚོར་གཏིང་ཟབ་མི་བྱེད་པ། འཚོ་བའི་ཁྱོན་ཡོངས་ལ་ཟབ་འཇུག་བྱེད་པ་དང༌།
རྟོག་ཞིབ་བྱེད་པ་གཉིས་ཟུང་འབྲེལ་དང༌། རང་གི་རྣ་བར་ཐོས་པ་དང་རང་གི་
ཉམས་ལེན་དངོས་ཟུང་འབྲེལ་བྱེད་མི་ཐུབ་ཚེ་བརྩམས་ཆོས་མང་པོ་ཞིག་བྲིས་
ཡོད་པའི་དབང་དུ་བཏང་ནའང་དེ་དག་ཕལ་ཆེ་བ་མཐར་ཕམ་པའི་དཔེ་མཚོན་
ཞིག་ལས་ཡོང་མི་ཐུབ་བོ།
2.རྟོག་ཞིབ་ཉམས་ལེན་དང་སྒྱུ་རྩལ་གྱི་རྟོག་པ་རྙེད་པ།
རྩོམ་པ་པོས་མི་དང་མིའི་དབར་གྱི་འབྲེལ་བ་རྒྱ་ཆེ་ཞིང་གཏིང་ཟབ་པ།
མི་རྣམས་ཀྱི་སྤྱོད་ཚུལ་དང་བརྩེ་དུང་སོགས་ལ་རྒྱུས་མངའ་དང་ཤེས་རྟོགས་ཟབ་
པོ་བྱུང་བ་དང་རང་ཉིད་ཀྱི་བརྩམས་ཆོས་འབྲི་ཡུལ་དེ་དག་ལ་ངོས་འཛིན་གཏིང་
ཟབ་པོ་ཞིག་ཡོད་ཚེ། རང་ཉིད་ཀྱིས་བརྩམས་ཆོས་འབྲི་སྐབས་དེ་དག་ཐོགས་པ་
99



ལེའུ་གཉིས་པ། གསར་རྩོམ་གྱི་སྐོར།
མེད་པ་པར་བེད་སྤྱོད་བྱེད་ཐུབ་ཀྱི་ཡོད། རྩོམ་པ་པོ་ལ་ཚོར་ཤེས་རྐྱེན་ལ་རྟོག་
ཞིབ་ཞིབ་ཚགས་བྱེད་པའི་ནུས་པ་དང་ཆ་རྐྱེན་ལྡན་ཡོད་ཚེ་གཞི་ནས་མི་ཞིག་གི་
གདོང་དབྱིབས་དང་། མིག་བལྟ་བྱེད་སྟངས། སྐད་ཆ་དང་ཕྱག་རྒྱ་སོགས་ཤེས་
པ་མ་ཟད། མི་སྣའི་སེམས་ཁམས་ཀྱི་འགུལ་བསྐྱོད་དང་འགྱུར་བ་སོགས་ཤེས་
ཐུབ། དེར་བརྟེན། ཨུ་རུ་སུའི་རྩོམ་པ་པོ་ཆི་ཁ་ཕུ་ཡིས་ཡོད་ཚད་ལ་ལྟ་ཞིབ་
དང་། ཡོད་ཚད་ལ་དོ་སྣང་བྱེད་རྒྱུ་ནི་རྩོམ་པོ་པོའི་ རང་སྐལ་གྱི་བྱེད་སྒོའམ་
འཁུར་བབ་བྱེད་སྒོ་ཡིན་པར་ལྟ་དགོས་པ་དང་ཁོང་གི་ངོས་འཛིན་དུ་“ རྩོམ་པ་
པོས་ངེས་པར་དུ་རང་ཉིད་མིག་རྣོ་ཞིང་ཚོར་ཤེས་སྐྱེན་པ་ཞིག་ཏུ་སྦྱོང་བརྡར་
བྱས་ནས་ནམ་ཡང་མཚམས་འཇོག་མི་བྱེད་ པའི་ལྟ་ཞིབ་པ་མཁས་ཅན་ཞིག་
ཆགས་དགོས་” ཞེས་དང་ “ ལྟ་ཞིབ་བྱ་རྒྱུ་དེ་ནི་སོ་སོའི་གོམས་གཤིས་ཤིག་ཏུ་
འགྱུར་བ་བྱ་དགོས”ཞེས་གསུངས་ཡོད་པ་རེད། དེ་འདྲ་ཞིག་མ་ཡིན་ཚེ་མ་གཞི་
རྩོམ་པ་པོ་རང་ཉིད་ཀྱི་འཚོ་བ་འགའ་རེ་བརྒྱུད་མྱོང་བ་དང་། མི་སྣ་འགའ་ཞིག་
དང་འབྲེལ་འདྲིས་བྱེད་མྱོང་བ་ཞིག་ཡིན་ནའང་ལྟ་ཞིབ་བྱེད་པའི་གོམས་གཤིས་
མེད་ན། དེ་ཡང་ལག་རྡུམ་བྲག་ལ་འཛེགས་པའི་དཔེ་བཞིན་ལས་མི་ཡོང་ངོ༌།
རྩོམ་པ་པོས་ཞིབ་ཕྲའི་སྒོ་ནས་འཚོ་བར་ལྟ་ཞིབ་བྱེད་པ་དང་ཆབས་ཅིག་ཡང་
ཁོར་ཡུག་ངེས་ཅན་ཞིག་གི་ཆ་རྐྱེན་འོག་ཏུ་མི་སྣས་བྱེད་སྲིད་པའི་ཕྱག་རྒྱ་དང་
སེམས་ཁམས་ཀྱི་འགུལ་བསྐྱོད་སོགས་ལ་ཉམས་ལེན་བྱེད་དགོས། དེ་འདྲ་བྱས་
ཚེ་རྩོམ་འབྲི་བྱེད་སྐབས་མི་སྣའི་འཚོ་བ་དང་མི་སྣ་སོགས་ཀྱི་ཁྱད་ཆོས་རྣམས་
གསོན་ཉམས་དོད་པོས་མཚོན་ཐུབ་ཀྱི་ཡོད། པ་འར་ཀྲ་ཁེ་ཡིས་“ ངས་ཉིན་གང་
ང་རང་གིས་འབྲི་བའི་མི་སྣ་དེ་དག་གི་འཚོ་བ་སྐྱེལ་གྱི་ཡོད་” ཅེས་གསུངས་པ་
དང་ཕུ་ལུ་པི་ཡིས་རྟ་བཞོན་ནས་ཤིང་གསེབ་ཏུ་བསྐྱོད་སྐབས་“ སོ་སོ་རང་ཉིད་ནི་
རྟ་དང་རླུང་ཡིན་པའི་ཚོར་སྣང་སྐྱེ”ཡི་འདུག་ཅེས་བརྗོད་ཡོད་པ་རེད། ཉམས་
མྱོང་ཡོད་པའི་རྩོམ་པ་པོ་རྣམས་ཀྱི་ག་དུས་ཡིན་རུང་འཚོ་བ་དངོས་ཀྱི་ཁྲོད་དུ་
ཡོད་པའི་མི་སྣ་ལ་བརྟག་པ་དང་རྒྱུས་ལོན་པ་བྱེད་པའི་ཐད་ལ་དུས་ཚོད་དང་
100



རྩོམ་རིག་རྣམ་བཤད།
སེམས་ཤུགས་མི་ཉུང་བ་ཞིག་བཀོལ་སྤྱོད་བྱེད་ཀྱི་ཡོད་པ་རེད།
མདོར་ན། གསར་རྩོམ་བརྒྱུད་རིམ་གྱི་གོམ་པ་དང་པོ་དེ་རྩོམ་པ་པོས་འཚོ་
བ་དངོས་ལ་ཟབ་འཇུག་དང༌། འཚོ་བར་ལྟ་ཞིབ་དང་ཉམས་ལེན་བྱེད་པ་མ་
ཟད། འཚོ་བའི་དཔྱད་གཞི་བསྡུ་རུབ་དང་གསོག་འཇོག་རྒྱ་ཆེ་ཞིག་བྱེད་པའི་
དུས་རིམ་དེ་ཡིན། དུས་རིམ་དེའི་ཁྱད་ཆོས་གཙོ་བོ་ནི་རྩོམ་པ་པོས་མཚམས་རེ་
མ་སྐུལ་རང་མོས་ཀྱིས་གསོག་འཇོག་བྱེད་པ་དང༌། མཚམས་རེ་ཚོར་ཤེས་འདི་
ཡིན་གང་ཡིན་མེད་པར་བསྡུ་རུབ་བྱེད་པ་དང་། རྩོམ་པ་པོ་རང་ཉིད་ཀྱིས་ཀྱང་
དཔྱད་གཞི་དེ་དག་གི་ནང་ནས་གདམ་གསེས་བྱས་ནས་དོན་སྙིང་ལྡན་པའི་བྱ་བ་
ཞིག་ཡོང་ཐུབ་རྒྱུ་ཡང་ཤེས་ཀྱི་མེད། རྩོམ་པ་པོའི་ཀླད་པའི་ནང་དུ་ཡོད་པའི་
གསཾར་རྩོམ་གྱི་ཐོག་མའི་རྒྱུ་ཆ་དེ་དག་ཆ་ཚང་མ་ཡིན་ལ། དོན་སྙིང་དེ་ཙམ་མེད་
པའི་ཙག་ཙིག་གི་བྱ་བ་ཤ་སྟག་ཡིན་པ་མ་ཟད། དེ་ཡང་ཕལ་ཆེ་བ་ནི་རྩོམ་པ་
པོར་སེམས་འགུལ་ཆེན་པོ་ཐེབས་པ་དང་ཡང་ན་ཁོང་ཁྲོ་སོགས་ཀྱིས་རྐྱེན་ལས་
བྱུང་བའི་འཚོ་བའི་སྣང་ཚུལ་དག་ཡིན་ནོ། དེ་མིན་རྒྱུ་ཆ་ཕུན་སུམ་ཚོགས་པོ་
ཡོད་པ་དང་གསར་རྩོམ་གྱི་གཞི་རྩའི་མཐུན་རྐྱེན་འཛོམས་ཡོད་ནའང་ད་དུང་
ངེས་པར་དུ་སྒྱུ་རྩལ་གྱི་རྟོག་པ་ཞིག་རྙེད་དགོས། དེ་ནི་ཧེ་ཀོར་གྱིས་གསུང་པ་
བཞིན་ “ རྟོག་བློ་རྙེད་ པའི་ མཆོག་ ནི་ རིགས་ མི་ མཐུན་ ལས་ མཐུན་ ཆོས་ དང་
མཐུན་པ་ལས་ཁྱད་པར་རིག་པ་དེ་ཡིན་”རྩོམ་པ་པོས་ནམ་རྒྱུན་སུས་ཀྱང་མཐོང་
ཆོས་སུ་འགྱུར་བའི་བྱ་དངོས་སྤྱིར་བཏང་བ་ལས་རིག་པ་ཕྲ་མོས་དཔྱད་དེ་གཞན་
གྱིས་མི་མཐོང་བའི་དོན་སྙིང་ཟབ་པོ་དང་ཁྱད་ཆོས་གསར་པ་ཞིག་མཐོང་ཏེ་རང་
དབང་མེད་པར་གསར་རྩོམ་གྱི་འདུན་པ་ཞིག་སྐྱེད་པ་ནི་ང་ཚོས་འདིར་བརྗོད་
པའི་སྒྱུ་ རྩལ་གྱི་རྟོག་པ་རྙེད་ པ་ཞེས་ཟེར། དཔེར་ན་སྟོན་མཇུག་ཏུ་ཤིང་ལོ་
རྣམས་སེར་པོ་འགྱུར་བ་དང་ལོ་མ་རྣམས་ས་ལ་ཟག་ཅིང་དེ་དག་དྲི་བཞོན་རླུང་
གིས་གང་སར་འཁྱེར་འགྲོ་བ་མཐོང་སྐབས་དེ་ནི་དུས་ཀྱི་རང་བྱུང་གི་འགྱུར་བ་
ཙམ་དང་ནམ་རྒྱུན་སུས་ཀྱང་མཐོང་སྣང་དུ་གྱུར་བ་ཞིག་ཡིན་རུང་དེ་ལས་གཉེན་
101



ལེའུ་གཉིས་པ། གསར་རྩོམ་གྱི་སྐོར།
ཉེ་དུ་འཛོམས་པ་ཡང་འདི་བཞིན་དུ་འདུས་པའི་ཐ་མ་ཁ་བྲལ་དགོས་པའི་བློ་
སྐྱེད་ཟབ་པོ་ཞིག་བྱུང་བ་ལྟར་རོ། གལ་སྲིད་མཐོང་ཐོས་དྲན་པའི་སྣང་ཚུལ་ལ་
མྱོང་ཚོར་གཏན་ནས་མེད་པར་གཞན་གྱི་རྗེས་ཟློས་སུ་འབྲངས་ན་གསར་རྩོམ་
བྱས་པ་དེར་ཡིད་དབང་འཕྲོག་པའི་ནུས་པ་མེད་ལ། དེ་ནི་དོན་ངོ་མའི་སྒྱུ་རྩལ་
གྱི་རྟོག་པ་རྙེད་པའང་མིན་ནོ། །
སྒྱུ་རྩལ་གྱི་རྟོག་བློ་དེ་མཚམས་རེ་གློ་བུར་དུ་སྐྱེ་ཞིང་རྣམ་པ་གསར་པ་ཅན་
ཞིག་ཡིན་ཏེ། རྩོམ་པ་པོས་བསམ་གཞིགས་ཡུན་རིང་བྱས་པ་ལས་གློ་བུར་དུ་
རྟོག་པ་གསར་པ་ཞིག་སྐྱེས་པ་དང་། འགའ་རེ་ནི་སྔར་གྱི་མཐོང་སྣང་གི་བྱ་
དངོས་དེ་དག་ལ་འགྱུར་བ་མེད་ནའང་དེ་ལ་གོ་བ་ཟབ་མོ་དང་ནང་དོན་གསར་
པ་རྙེད་པ་དེ་ཡིན། བརྩམས་ཆོས་གསར་རྩོམ་ལ་རྒྱུ་ཆ་ཙམ་ཡོད་པས་མི་ཆོག་
པར་ད་དུང་ཁྱད་པར་བའི་རྟོག་པ་ཞིག་རྙེད་པ་བྱེད་རྒྱུ་ནི་ཤིན་ཏུ་གལ་ཆེ་བའི་
གནད་དམ་པ་ཞིག་ཡིན། ཁྱད་པར་བའི་རྟོག་པ་དེ་མ་རྙེད་ན། གཅིག་ནས་
རྩོམ་རིག་གསར་རྩོམ་གྱི་ལས་ལ་ཞུགས་རྒྱུར་སྐུལ་སློང་བྱེད་མི་ཐུབ་ལ། གཉིས་
ནས་བྱ་དངོས་གང་ཡང་རུང་བ་མཐོང་བ་དང་ཐོས་པ་ཙམ་ལས་དེ་ལས་གཏིང་
ཟབ་པའི་དགོངས་དོན་གསར་པ་ཞིག་རྙེད་མི་ཐུབ་བོ། །
3.རྩོམ་པ་པོའི་གསར་རྩོམ་ལ་འཇུག་པའི་བསམ་བློའི་ཀུན་སློང༌།
རྩོམ་པ་པོས་གང་ཞིག་གི་ཆེད་དུ་གསར་རྩོམ་བྱེད་པའི་བསམ་བློ་དེ་ནི་རྩོམ་
རིག་གསར་རྩོམ་ལ་སྐུལ་འདེད་བྱེད་པའི་ནུས་པ་སྟོབས་དང་ལྡན་པ་ཞིག་ཡིན།
མ་གཞི་རྩོམ་རིག་གསར་རྩོམ་བྱེད་རྒྱུ་དེ་ནི་འཚོ་བའི་རྒྱུ་ཆ་དང་སྒྱུ་རྩལ་གྱི་རྟོག་པ་
སོགས་ལ་བརྟེན་དགོས་ན་ཡང་གསར་རྩོམ་གྱི་ཀུན་སློང་ཅི་འདྲ་ཞིག་ཡོད་ན་དེས་
བརྩམས་ཆོས་ཁྱོན་ཡོངས་ཀྱི་ལྟ་བ་དང་དགོངས་པ་དེ་གཅིག་མཐུན་ཞིག་ཡོང་གི་
ཡོད་པ་རེད། གསར་རྩོམ་གྱི་ཀུན་སློང་ནི་བརྩམས་ཆོས་ཀྱི་ཐོག་མའི་སྐབས་སུ་
དངོས་སུ་བཤད་ཡོད་པ་དང་། མ་བཤད་ཀྱང་ཤུགས་ན་ཡོད་པ། ཀུན་སློང་དེ་
ལ་ཡང་བཟང་ངན་དང་མཆོག་དམན། གནས་སྐབས་དང་། གཏན་གྱི་འདུན་
102



རྩོམ་རིག་རྣམ་བཤད།
མ་སོགས་ཡོད་རུང་དེས་གང་ལྟར་གསར་རྩོམ་གྱི་བརྒྱུད་རིམ་ཡོངས་ལ་སྐུལ་
འདེད་ཀྱི་ནུས་པ་མི་ཆུང་བ་ཞིག་ཐོན་གྱི་ཡོད་པ་རེད།
བོད་ཀྱི་སྔོན་བྱོན་མཁས་པའི་བསྟན་བཅོས་མང་པོར་བསྟན་བཅོས་རྩོམ་
པའི་རྒྱུའི་ཀུན་སློང་དྲུག་དང་རྩོམ་པ་པོའི་ཡོན་ཏན་བཞི་འཛོམས་དགོས་པའི་
ནན་བཤད་མཛད་ཡོད། རིན་ཆེན་གསུམ་གྱི་གཏམ་གྱི་སྦྱོར་བ་ལས་“ རིག་ལམ་
ཕྲ་མོ་འབྱེད་ པའི་རྣམ་དཔྱོད་དང་། གཞུང་ལུགས་ གདམས་ པར་ ཤར་བའི་
ཉམས་ལེན་དང་། ཚིག་སྦྱོར་ཚུལ་ལ་མཁས་པའི་ངག་གི་དཔལ། ས་སྟེང་འདི་
ན་རིན་ཆེན་རྣམ་གསུམ་སྣང་”ཞེས་པ་ཡོན་ཏན་གསུམ་པོ་གང་རུང་གིས་ཀུན་
སློང་མ་དག་ན་གཞན་ཕན་ཆུང་བས་བསམ་པ་བཟང་བ་གལ་ཆེ་བ་དང་། 1.
སེམས་ཅན་རྣམས་ཁམས་དང་མོས་པ་སྣ་ཚོགས་པའི་ཕྱིར་ཁ་ཅིག་གི་དོན་དུ་
འགྱུར་རོ་སྙམ་པ། 2. ཆོས་ཀྱི་དོན་ཀུན་ཏུ་རྒྱས་པར་འགྱུར་རོ་སྙམ་པ་དང་།
3.དོན་རྣམ་པར་དབྱེ་བར་བྱ་བའི་ཕྱིར་རོ་སྙམ་པ་དང་། 4. དོན་འཐོར་བ་
རྣམས་བསྡུ་བར་བྱ་བའི་ཕྱིར་རོ་སྙམ་པ། 5. དོན་ཟབ་མོ་རྣམས་གསལ་བར་བྱ་
བའི་ཕྱིར་རོ་སྙམ་པ་དང་། 6. ཚིག་འབྲུ་མཛེས་པས་མཛེས་པ་བསྐྱེད་པར་བྱའོ་
སྙམ་པའམ། བདག་དང་འདྲ་བའམ་བདག་པས་ཡོན་ཏན་ཆུང་བ་རྣམས་ཀྱིས་
ཀྱང་བསྟན་བཅོས་བརྩམ་རུང་ན་བདག་གིས་ཅིའི་ཕྱིར་བརྩོམ་མི་ནུས་སྙམ་པ་ལྟ་
བུ་1. ང་རྒྱལ་མེད་པ། 2. སེམས་ཅན་རྣམས་ཀྱིས་དོན་གང་ལ་རྨོངས་པ་དེ་
བསལ་བར་འདོད་པའི་སྙིང་རྗེ། 3. སེམས་ཅན་རྣམས་དོན་བདེ་བླག་ཏུ་ཤེས་
པར་འདོད་པའི་བྱམས་པ་དང། 4. རང་གཞན་གྱི་དགེ་རྩ་བསྐྱེད་པའི་ཕྱིར་
བསྟན་བཅོས་བརྩམས་ཞེས་འབྱུང་བའང་ལྟ་མཁན་གྱི་རྒྱུད་འཆོས་པ་དང་རང་
ལ་གོམས་པའི་ཕྱིར་ཏེ། བོད་ཀྱི་བསྟན་བཅོས་རྩོམ་པའི་གོམས་སྲོལ་ཁྱད་དུ་
འཕགས་པ་ཞིག་ཡིན་ལ། བཟང་ངན་གྱི་དབྱེ་བ་ཤེས་པ། སྤང་བླང་གི་ཚུལ་ལ་
མཁས་པ་སོགས་ཀྱིས་ཀུན་སློང་བཟང་པོས་བརྩམས་ཆོས་རྩོམ་པ་ལ་འཇུག་པ་
དེའོ།
103



ལེའུ་གཉིས་པ། གསར་རྩོམ་གྱི་སྐོར།
གསུམ་པ། སྒྱུ་རྩལ་གྱི་ཇུས་འགོད་སྐོར།
1. སྒྱུ་རྩལ་གྱི་ཇུས་འགོད་བྱེད་པའི་དོན་སྙིང་དང་ནང་དོན་སྐོར།
རྩོམ་པ་པོས་མི་རྣམས་སེམས་འགུལ་ཚད་མེད་ཐེབས་པའི་འཚོ་བའི་རྒྱུ་ཆ་
དེ་དག་བསྒྱུར་བཀོད་བྱས་ཏེ་མི་རྣམས་སེམས་འགུལ་ཆེས་ཆེར་ཐེབས་ཐུབ་པའི་
རྩོམ་རིག་སྒྱུ་རྩལ་གྱི་བརྩམས་ཆོས་ཤིག་ཆགས་གྲུབ་བྱེད་སྐབས་དེའི་ནང་དུ་ངེས་
པར་དུ་སྒྱུ་རྩལ་ གྱི་ཇུས་འགོད་ཡོད་དགོས་པ་ཞིག་ཡིན་ལ། སྒྱུ་རྩལ་ གྱི་ཇུས་
འགོད་ནི་དཀའ་ཚེགས་ཆེ་ལ་གསར་བསྐྲུན་གྱི་རང་བཞིན་ལྡན་པའི་བརྒྱུད་རིམ་
ཞིག་ཡིན། རྩོམ་པ་པོས་འཚོ་བའི་མྱོང་ཚོར་ནས་བསམ་གཞིགས་བྱེད་པ་དང་།
བསམ་གཞིགས་བྱེད་པ་ནས་སྤྱི་ཚོགས་ཀྱི་དོན་སྙིང་ཞིག་འཚོལ་རྙེད་ཐུབ་པ་ནས་
རྩོམ་རིག་གི་གཟུགས་བརྙན་ཆགས་གྲུབ་བྱེད་པའི་བརྒྱུད་རིམ་ཧྲིལ་པོ་དེ་ཡིན།
རྩོམ་པ་པོས་འཚོ་བའི་མྱོང་གོམས་ཕུན་སུམ་ཚོགས་པོ་ཞིག་གསོག་འཇོག་བྱས་
ཡོད་པ་མ་ཟད། དེར་ཉམས་ལེན་དང་དབྱེ་ཞིབ་བཅས་བྱས་རྟིང་བརྩམས་ཆོས་
ཀྱི་ཐོག་མའི་བརྗོད་བྱ་ཆགས་གྲུབ་བྱེད་པ་ནས་བཟུང་སྒྱུ་རྩལ་གྱི་ཇུས་འགོད་བྱེད་
པའི་དུས་རིམ་སུ་སླེབས་ཡོད་ལ། བརྗོད་བྱ་གྲུབ་པ་དང་མུ་མཐུད་ཞུན་བརྡར་
བྱས་ཏེ་གཏིང་ཟབ་ཅན་དུ་འཕེལ་རྒྱས་གཏོང་བའི་བརྒྱུད་རིམ་ནང་དུ་རྩོམ་པ་
པོས་བརྗོད་བྱའི་དགོས་མཁོར་བསྟུན་ནས་དཔྱད་གཞི་འདོར་ལེན་དང་ཞུན་
བརྡར་བྱེད་པ། མི་ སྣའི་གཟུགས་བརྙན་བསྐྲུན་པ། བྱུང་རིམ་འཕེལ་ རྒྱས་
གཏོང་བ་བཅས་བྱས་ཏེ་སྒྲིག་གཞིའི་རྣམ་པ་ངེས་ཅན་ཞིག་ལ་བརྟེན་ནས་དོན་དེ་
དག་མཚོན་པར་བྱེད་ཀྱི་ཡོད་པ་རེད། འདིའི་ནང་བརྗོད་བྱ་གཙོ་བོ་ཞུན་བརྡར་
བྱ་རྒྱུ་དང་གཏིང་རིམ་ཕྱོགས་སུ་འཕེལ་རྒྱས་གཏོང་རྒྱུ་གཉིས་ལྷུ་ཚིགས་གཙོ་བོ་
ཞིག་ཡིན།
རྩོམ་པ་པོས་སྒྱུ་རྩལ་གྱི་ཇུས་འགོད་བྱེད་པའི་དུས་ཚོད་དེ་ནི་རྩོམ་རིག་
104



རྩོམ་རིག་རྣམ་བཤད།
གསར་རྩོམ་གྱི་ཛ་དྲག་ཆེ་བའི་དུས་སྐབས་ཤིག་ཡིན། དེའི་ནང་དུ་རྩོམ་པ་པོས་
འཚོ་བའི་རྒྱུ་ཆར་ཡང་ནས་ཡང་དུ་བསམ་གཞིགས་བྱས་ཏེ་འཚོ་བ་དེ་དག་གི་
ནང་དུ་གནས་པའི་སྤྱི་ཚོགས་དང་དུས་རབས་ཀྱི་དོན་སྙིང་ལ་ངོས་འཛིན་གཏིང་
ཟབ་བྱས་ཏེ། དཔེ་མཚོན་ཅན་དུ་བསྒྱུར་བའི་ཐབས་སྤྱད་དེ་མི་སྣ་གསར་བསྐྲུན་
དང༌། དུས་རབས་དེའི་ཁྱད་ཆོས་དང་འཚོ་བའི་འཕེལ་ཕྱོགས་དང་རྩོམ་པ་པོའི་
ཕུགས་བསམ་སོགས་མཚོན་པར་བྱ་དགོས་པ་རེད། རྩོམ་པ་པོས་སྒྱུ་རྩལ་གྱི་ཇུས་
འགོད་བྱེད་སྟངས་ནི་ཆེས་རྙོག་འཛིང་ཆེ་བའི་གནད་དོན་ཞིག་ཡིན་རུང་རྩོམ་པ་
པོ་འགའ་ཞིག་གི་ཉམས་མྱོང་ལ་གཞིགས་ནས་ང་ཚོས་ཆོས་ཉིད་ལྡན་པའི་དོན་
འགའ་རེ་ཕྱོགས་བསྡོམས་བྱེད་ཐུབ་པ་ཞིག་ཡིན།
རྩོམ་པ་པོར་འཚོ་བའི་ནང་གི་བྱ་དངོས་དང་མི་སྣ་འགའ་རེ་ལ་སེམས་འགུལ་
ཐེབས་ནས་རྩོམ་རིག་གསར་རྩོམ་བྱེད་པའི་འདུན་པ་སྐྱེས་པ་ནས་བཟུང་ཁོང་
གིས་འཚོ་བ་དེ་དག་བསྐྱར་ནས་བསྐྱར་དུ་ཞིབ་དཔྱད་དང་འདོར་ལེན། གདམ་
གསེས་བྱས་ཏེ་བརྗོད་བྱ་གཙོ་བོ་གཏན་འཁེལ་བྱེད་ཀྱི་ཡོད་པ་དང་།
ཀྱི་དུས་ཡུན་རིང་པོའི་ནང་བསམ་བློའི་ནང་དུ་ཡོད་པའི་འཚོ་བའི་སྣང་
ཚུལ་དེ་དག་གློ་བུར་དུ་གནད་དོན་ཞིག་གི་རྐྱེན་བྱས་ཏེ་གཟུགས་བརྙན་ཞིག་གྲུབ་
ཡོང་བ་དང་དེ་རྗེས་གདམ་གསེས་དང་ཞུན་བརྡར་བྱས་ཏེ་བརྩམས་ཆོས་ཤིག་
གྲུབ་ཀྱི་ཡོད་པ་རེད། དཔེར་ན་《སླར་སོས་》ཞེས་པའི་བརྩམས་སྒྲུང་དེ་ཐོག་
མར་《ཁེ་ཉེ་ཡི་སྒྲུང་》ཞེས་པ་དེ་ཡིན་ཞིང་དེས་ཐོའོ་འར་སི་ཐའ་ལ་སེམས་འགུལ་
ཆེན་པོ་ཐེབས་པ་མ་ཟད། རྩོམ་རིག་གསར་རྩོམ་གྱི་འདུན་པ་ཆེན་པོ་ཞིག་སྐྱེས་
ཡོད་པ་རེད། འོན་ཀྱང་1889ལོ་ནས་འགོ་བཙུགས་ནས་1899ལོར་གཞི་ནས་
བྲིས་ཚར་བའི་རྒྱུ་མཚན་ནི། ཁོང་གིས་དུས་ཡུན་རིང་པོ་དེའི་ནང་དཀའ་བ་
སྤྱད་དེ་སྒྱུ་རྩལ་གྱི་ཇུས་འགོད་གསར་པ་འཚོལ་ཞིབ་བྱེད་པའི་བརྒྱུད་རིམ་དེ་ཡིན།
2. སྒྱུ་རྩལ་གྱི་ཇུས་འགོད་བྱེད་ཐབས་སྐོར།
རྩོམ་པ་པོའི་གོམས་གཤིས་མི་འདྲ་བའི་རྐྱེན་གྱིས་སྒྱུ་རྩལ་གྱི་ཇུས་འགོད་
105



ལེའུ་གཉིས་པ། གསར་རྩོམ་གྱི་སྐོར།
བྱེད་ཐབས་མི་འདྲ་བ་སྣ་ཚོགས་ཡོད་པ་ཞིག་ཡིན། འགའ་རེས་“ བསམ་པའི་
ཟིན་བྲིས་”(སེམས་ནང་བཀོད་པའི་ཟིན་བྲིས་)རྒྱབ་པ་དང་འགའ་རེས་བསམ་
བློའི་ནང་གནས་ཚུལ་གཅིག་དྲན་པ་དང་དེ་ཟིན་ཐོར་བཀོད་པ་དང་དེ་རྗེས་
བསམ་པ་དང་ཡང་ཟིན་བྲིས་འགོད་པ་དང༌། འགའ་རེས་བརྩམས་ཆོས་མ་བྲིས་
གོང་ལ་“རྩེ་འཛིན་” ཞིག་བྲིས་པ་དང་རྩ་འཛིན་དེར་གཞིགས་ནས་རྩོམ་འབྲི་
བྱེད་ཀྱི་ཡོད་པ་རེད། དཔེར་ན་ཇོ་ལའ་ཡིས་སྔོན་ལ་སྒྲུང་གཏམ་གྱི་རྩ་འཛིན་
འབྲི་བའི་གོམས་ གཤིས་ ཡོད་ ལ། ཁོང་ གིས་ དེར་ “ འཚོ་ བའི་ ཡིག་ཆ་” ཅེས་
བརྗོད་པ་དང་དེའི་ནང་དུ་ཚགས་པར་བཏུབ་པ་དང༌། གླེང་མོལ་གྱི་ཟིན་བྲིས་
དང་ལྟ་ཞིབ་བྱས་པའི་ཟིན་བྲིས་ནས་དེ་མིན་དཔེ་དེབ་གཞན་ནས་བཤུས་པའི་
དུམ་བུ་རེ་གཉིས་སོགས་ཡོད་པ་རེད།
པའ་འར་ཀྲ་ཁེ་ཡིས་བརྩམས་ཆོས་བྲི་སྐབས་ཟིན་བྲིས་གཏན་ནས་མི་རྒྱག་
པ་མ་ཟད། དེབ་ཐེར་དང་ཞིབ་འཇུག་གི་དཔྱད་གཞི་སོགས་གང་ཡང་མི་དགོས།
ཁོང་གིས་རྩོམ་འགོ་མ་ཚུགས་གོང་ནས་བསམ་བློའི་ནང་གྲྭ་སྒྲིག་ཚང་མ་བྱས་ཟིན་
ནོ། པ་འར་ཀྲ་ཁེ་ཡིས་བརྩམས་སྒྲུང་རིང་གྲས་འབྲི་བའི་བརྒྱུད་རིམ་ནང་དུ་
གཅིག་ནས་རྩོམ་འབྲི་བ་དང༌། གཉིས་ནས་བཟོ་བཅོས་ཀྱང་བྱེད་ཀྱི་ཡོད་པ་མ་
ཟད། འགའ་རེས་ཐེངས་བཅོ་ལྔ་བཅུ་དྲུག་བཟོ་བཅོས་བྱས་རྟིང་གཞི་ནས་
བརྩམས་ཆོས་དེ་གྲུབ་པར་བྱེད་ཀྱི་ཡོད་པ་རེད།
ཀའོ་རྨོའོ་རུ་ཡིས་བྲིས་པའི་《ཇུས་ཡོན་》ཞེས་པའི་གློག་བརྙན་དེ་འབྲི་
སྐབས་ཁོང་གིས་གསུངས་དོན་“ཇུས་ཡོན་གྱི་མི་ཚེ་གཅིག་གི་ལོ་རྒྱུས་དེ་གར་
སྟེགས་ཐོག་འཁྲབ་པར་ཅི་འདྲ་འབྲི་རྒྱུའི་ཐད་དུས་ཚོད་རིང་པོའི་ནང་བསམ་བློ་
བཏང་བ་དང་དངོས་སུ་འབྲི་རྒྱུར་གཏན་འཁེལ་རྗེས་ཡང་སྨྱུ་གུ་མི་འགུལ་བར་
གཟའ་འཁོར་གསུམ་ལྷག་ཙམ་རིང་བསམ་བློ་བཏང་བ་ཡིན། དངོས་སུ་འབྲི་
སྐབས་ཉིན་གཅིག་གི་དུས་ཚོད་ནང་ཇུའུ་ཡོན་གི་མི་ཚེ་ཧྲིལ་པོ་བྲིས་ཚར་སོང་”
ཞེས་གསུངས་ལ་ཐོག་མར་ཟློས་གར་དེ་ཁག་གཉིས་སུ་བགོས་ཏེ་འཁྲབ་ཚན་ལྔ་རེ་
106



རྩོམ་རིག་རྣམ་བཤད།
འབྲི་རྩིས་ཡོད་ཀྱང་བྲིས་པའི་བརྒྱུད་རིམ་ནང་འཁྲབ་ཚན་ལྔའི་ནང་བྲིས་ཚར་
སོང་། འཁྲབ་ཚན་ཁག་གཉིས་པའི་གནད་བསྡུས་འདི་ལྟར་བཀོད་ཡོད་པ་སྟེ།
1. འདས་མཆོད་བྱེད་པ་ – གཙོ་བོའི་མི་སྣ་དྲུག་གི་མཚན་བཀོད་ – མང་ཚོགས།
2. ཇུའུ་ཡོན་གྱིས་ངོ་རྒོལ་བྱེད་པ་མི་སྣ་བཞིའི་མཚན་བཀོད། །
3. ཡུལ་འཁྱམས་སུ་འགྲོ་བ་མི་སྣ་བརྒྱུད་བཀོད། །
4. ཡིད་སྐྱོ་ཞིང་རེ་ཐག་ཆོད་པ་མི་སྣ་བརྒྱད་ - མང་ཚོགས།
5. གཙང་པོར་མཆོངས་ཏེ་ལྕེབས་པ་ – མང་ཚོགས།
སྤྱིར་བཏང་ནས་བཤད་ན། བརྩམས་སྒྲུང་རིང་གྲས་འབྲི་སྐབས་ཀྱི་རྩ་
འཛིན་གཤམ་གསལ་དེ་དག་ཡིན། །
Dམི་སྣའི་རེའུ་མིག་བཟོ་བ། དེའི་ནང་མི་སྣའི་གཤིས་རྒྱུད་དང་འབྱུང་
ཁུངས། ཕྱི་ཚུལ་གྱི་ཁྱད་ཆོས་དང་སློབ་སྦྱོང་གི་བྱང་ཚད། གཤིས་རྒྱུད་འཕེལ་
རྒྱས་ཀྱི་བརྒྱུད་རིམ་དང་མི་སྣ་དེ་བརྩམས་ཆོས་ནང་གི་གནས་བབ་སོགས་འབྲི་བ།
(2སྒྲུང་གཏམ་གྱི་ནང་དོན་གཙོ་བོ། ཞིབ་ཕྲའི་སྒོ་ནས་གཙོ་བོའི་མི་སྣ་དེ་
དག་གི་ཕན་ཚུན་འབྲེལ་བ་དང་། འགལ་བ། སྒྲུང་གཏམ་གྱི་བརྗོད་བྱ་གཙོ་
བོའི་འཕེལ་རིམ་དང༌། གཙོ་བོའི་ཁོར་ཡུག་སོགས་བྲི་བ་དང༌། དམིགས་ཡུལ་
ནི་རྩོམ་འབྲི་བྱེད་པའི་བརྒྱུད་རིམ་ནང་དུ་གནད་དོན་དེ་དག་ཆད་ལུས་མི་འགྲོ་
བའི་ཆེད་དུ་ཡིན།
(8) ནང་དོན་འཁོད་ ཚུལ་ དང་ བཀོད་ སྒྲིག་བྱེད་ ཐབས། འདིའི་ནང་
ཕྱོགས་གང་ཞིག་ནས་གཟུགས་བརྙན་ཅན་དུ་བསྒྱུར་ཏེ་བརྩམས་ཆོས་ཀྱི་བརྗོད་
བྱ་གཙོ་བོ་གསལ་འདོན་བྱེད་པ་དང༌། མི་སྣ་གཙོ་བོ་དེ་དག་གིས་བརྗོད་བྱ་གཙོ་
བོ་མཚོན་པར་བྱེད་སྐབས་ཐོན་པའི་ནུས་པ་སོགས་ཚུད་ཡོད། དེ་མིན་ནང་དོན་
རྣམས་ས་བཅད་དུ་བགོ་བ་དེ་ཡང་གལ་ཆེ་བ་ཞིག་ཡིན། ཁང་པ་རྒྱག་པར་སྔོན་
ལ་ས་བཀྲ་འགོད་པ་དང་དེ་རྗེས་ཨར་ལས་བྱེད་དགོས་པ་ལྟར་བརྩམས་ཆོས་
གཅིག་འབྲི་བར་ཡང་བརྗོད་བྱའི་སྙིང་དོན་གཏན་འཁེལ་རྗེས་སྔོན་ལ་གནད་
107 །



ལེའུ་གཉིས་པ། གསར་རྩོམ་གྱི་སྐོར།
བསྡུས་ཤིག་འགོད་པ་ནི་ས་བཀྲ་འགོད་པ་ལྟར་ཡིན། གནད་བསྡུས་ལེགས་པོ་
ཞིག་བཀོད་ན་དེས་བསམ་གཞི་མི་འཁྲུག་པ་དང་ཆད་ལུས་མི་ཡོང་བའི་ཆེད་དུ་
ཡིན་ནོ། །
བཞི་པ། རིག་ཀློང་བརྡོལ་བའི་སྐོར།
རྩོམ་རིག་གསར་རྩོམ་གྱི་བརྒྱུད་རིམ་ནང་དུ་རིག་ཀློང་བརྡོལ་བ་ཞེས་པ་ནི་
རྟོག་པ་ལྐོག་འགྱུར་བའི་མཚོན་ཚུལ་གལ་ཆེ་བ་ཞིག་ཡིན། དེ་ཡང་ ཨ་ རིའི་
སེམས་ཁམས་རིག་པ་མཁས་ཅན་ཝེ་ལི་ཀྲན་མུའུ་ཟིས་མིའི་རྟོག་པའི་སྐོར་ལ་དབྱེ་
ཞིབ་མཛད་དེ། དང་པོ་ནི་གོ་རིམ་ལྡན་ཞིང་གཏན་ཚིགས་དང་མཐུན་ལ་རིག་
པས་དཔོག་ཐུབ་པའི་རང་རྟོགས་ཀྱི་འདུ་ཤེས་དང་། གཉིས་པ་ནི་གཏན་ཚིགས་
ལས་འགལ་ཞིང་གསལ་པོ་མ་ཡིན་ལ་རྗེས་དཔོག་གི་ཤེས་པ་མ་ཡིན་པའི་རྟོག་པ་
ལྐོག་འགྱུར་པ་གཉིས་ལས་གྲུབ་པ་ཡིན། དེ་ཡང་གཏན་ཚིག་ལས་འགལ་ཞིང་
གསལ་པོ་མ་ཡིན་ལ་རྗེས་དཔོག་གི་ཤེས་པ་མ་ཡིན་པའི་རྟོག་པ་ཞེས་པ་ནི་གསར་
བཏོད་ཀྱི་རང་བཞིན་ལྡན་ཞིང་ཐོལ་བྱུང་དུ་སྐྱེས་པའི་རིག་སྟོབས་ཁྱད་པར་བ་
ཞིག་ཡིན་ནོ།
1.རིག་ཀློང་བརྡོལ་བ་ཞེས་པའི་གོ་དོན་འགྲེལ་བ།
རིག་ཀློང་བརྡོལ་བ་ཞེས་པའི་ཐ་སྙད་འདི་ནི་གནའ་བོའི་ཞི་ལའ་ཡི་ཡི་གེའི་
ནང་དུ་བྱུང་བ་དང་དེའི་གོ་དོན་ནི་ལྷའི་དགོངས་པ་སྒྱུ་རྩལ་མཁན་ལ་བརྒྱུད་
སྤྲོད་བྱས་རྗེས་རྩོམ་རིག་བྱུང་བ་ཡིན་ཞེས་པའི་དོན་ཡིན་ལ་རིག་ཀློང་བརྡོལ་བ་
ཞེས་པའི་བསམ་བློའི་སྣང་ཚུལ་འདི་ལ་ཆེས་སྔ་མོ་ཞིག་ནས་དཔྱད་པ་གང་མང་
མཛད་ཡོད་པ་སྟེ། གནའ་བོའི་ཞི་ལའ་ཡི་མཚན་ཉིད་རིག་པ་བ་ཕོ་ལའ་ཐོ་ཡིས་
ལྷས་རྗེས་སུ་གནང་བ་དང་སྔ་མའི་བག་ཆགས་ལ་རགས་ལས་ཚུལ་བཤད་ཡོད་པ་
དང་དེའི་རྗེས་སུ་འཇར་མན་གྱི་མཁས་པའི་དབང་པོ་ཁང་ཏི་ཡིས་སྐྱེས་སྟོབས་ཀྱི་
108



རྩོམ་རིག་རྣམ་བཤད།
ཤེས་རབ་ཁྱད་དུ་འཕགས་ པ་ལས་བྱུང་བ་སོགས་གཙོ་བོར་བཤད་ནས་མྱོང་
གོམས་དང་འཚོ་བ་ལས་ཐོན་པའི་ཆ་དེ་སྣང་མེད་དུ་བཞག་ཡོད་པ་རེད། རྩོམ་
པ་པོ་མང་པོ་ཞིག་གི་རྩོམ་རིག་གསར་རྩོམ་གྱི་ཉམས་མྱོང་ལ་བལྟས་ཚེ། རིག་
ཀློང་བརྡོལ་བ་ནི་དངོས་ སུ་ གནས་ པའི་ སེམས་ ཁམས་ ཀྱི་སྣང་ཚུལ་ཞིག་ཡིན།
རིག་ཀློང་བརྡོལ་བ་ཞེས་པ་ནི་སྐྱེས་སྟོབས་ཀྱི་ཤེས་རབ་ཅན་ཁོ་ནའི་དབང་དུ་
གྱུར་པ་མ་ཡིན་ལ། ལྷས་རྗེས་སུ་གནང་བའང་མ་ཡིན་པར་དེ་ནི་རྩོམ་པ་པོའི་
ཕུན་སུམ་ཚོགས་པའི་འཚོ་བའི་མྱོང་བ་དང་། རྒྱ་ཆེ་བའི་ཤེས་རྟོགས། གཏིང་
ཟབ་པའི་བསམ་གཞིགས། སྒྱུ་རྩལ་ལ་ནང་བྱན་ཆུད་པའི་རྨང་གཞི་ལ་བརྟེན་
ནས་རྩོམ་པ་པོར་སྟེས་དབང་དུ་གནས་ཚུལ་གཅིག་ཕྲད་པ་དང་དེར་བརྟེན་ནས་
གསར་རྩོམ་གྱི་འདུན་པ་དྲག་པོ་ཞིག་སྐྱེ་བ་མ་ཟད། གསར་རྩོམ་གྱི་ནུས་པ་ཆེན་
པོ་ཞིག་འདོན་སྤེལ་བྱེད་ཐུབ་པའི་སེམས་ཁམས་ཀྱི་སྣང་ཚུལ་ཞིག་ཡིན། དེར་
བརྟེན་“འབད་པས་ཡུན་རིང་ཉེར་བསགས་ཤིང་གློ་བུར་གསལ་བའི་རྟོག་ པ་
མཆོག་”ཅེས་བརྗོད་པ་བཞིན་རྩོམ་པ་པོའི་འཚོ་བའི་མྱོང་གོམས་དང་། དཀའ་
ཚེགས་ཆེ་བའི་གསར་སྐྲུན་གྱི་རང་བཞིན་ལྡན་པའི་ངལ་རྩོལ་དེ་དག་ནི་རིག་ཀློང་
བརྡོལ་བའི་སྔོན་འགྲོའི་ཆ་རྐྱེན་ཞིག་ཡིན། །
རྩོམ་པ་པོའི་ཀླད་པའི་ནང་དུ་འཚོ་བའི་ཉམས་མྱོང་དང་། བྱ་དངོས་དང་
མི་སྣ་སོགས་འདྲ་མིན་སྣ་ཚོགས་ཤིག་དང་བསམ་བློའི་བརྩེ་དུང་སྣ་ཚོགས་གསོག་
འཇོག་བྱས་ཡོད་ལ། དེ་དག་ལ་བརྟེན་ནས་བསམ་ཚུལ་མི་འདྲ་བ་སྣ་ཚོགས་
ཤིག་ཀྱང་གསོག་འཇོག་བྱས་ཡོད་པ་རེད། དེ་དག་ནི་དཔེར་ན། མཛོད་ཁང་
ནང་དུ་མེ་ཤིང་སྐམ་པོ་དང་སྣུམ་སོགས་སྤུངས་པ་དང་འདྲ་བར་ཉིན་ཞིག་གློ་
བུར་དུ་མེ་སྟག་ཞིག་སླེབས་ཚེ་འཕྲལ་དུ་མེ་ཕུང་ཆེན་པོ་ཞིག་ཏུ་གྱུར་འགྲོ་བ་དང༌
འདྲ་བར་རིག་པའི་ཀློང་བརྡོལ་ཡང་དེ་དང་འདྲ་བ་ཞིག་ཡིན། བོད་ཀྱི་བརྩམས་
ཆོས་མང་པོའི་མཇུག་ཏུ་“ཇ་ཡུན་ཙམ་ལ་འཕྲལ་མར་སྦྱར་”ཞེས་པ་དང་“ ཐུན་
མཚམས་རེ་གཉིས་ལ་རྫོགས་པར་བྱས་སོ་” ཟེར་བའང་རིག་པའི་ཀློང་བརྡོལ་
109



ལེའུ་གཉིས་པ། གསར་རྩོམ་གྱི་སྐོར། །
བའི་མཚོན་ཚུལ་ཞིག་ཡིན།
2.རིག་ཀློང་བརྡོལ་བའི་ཁྱད་ཆོས་སྐོར།
རིག་ཀློང་བརྡོལ་བ་ནི་གསར་བཏོད་ཀྱི་རང་བཞིན་ལྡན་ཞིང་ཐོལ་བྱུང་དུ་
སྐྱེས་པའི་རིག་སྟོབས་ཁྱད་པར་བ་ཞིག་ཡིན་རྐྱེན་དེར་ཁྱད་ཆོས་མི་འདྲ་བ་འགའ་
ཤས་ཡོད་པ་སྟེ། དེར་གློ་བུར་གྱི་རང་བཞིན་དང་བརྗེད་སླ་བའི་རང་བཞིན།
ཚོར་འདུ་ཤུགས་དྲག་པའི་རང་བཞིན། བསྐྱར་ཟློས་ཀྱི་རང་བཞིན་མི་ལྡན་པ་
བཅས་ཀྱི་ཁྱད་ཆོས་སྣ་ཚོགས་པ་ཞིག་ཡིན། གློ་བུར་གྱི་རང་བཞིན་ལྡན་ཡོད་
ཅེས་པ་ནི། རིག་ཀློང་བརྡོལ་བ་ཞེས་པ་ནི་མ་བོས་མགྲོན་པོ་བཞིན་རྟག་ཏུ་
བསམ་ཡུལ་ལས་འདས་པའི་གནས་ཚུལ་འོག་དུས་ངེས་མེད་དུ་གློ་བུར་དུ་བྱུང་བ་
ཞིག་ཡིན་རྐྱེན་རྩོམ་པ་པོ་རང་ངོས་ནས་དུས་གང་ཞིག་ཏུ་རིག་ཀློང་བརྡོལ་མིན་
ཚོད་དཔག་བྱེད་མི་ཐུབ་པས་དེར་སྟེས་དབང་གི་རང་བཞིན་མངོན་གསལ་དོད་
པོ་ཡོད་པ་ཞིག་ཡིན་ལ། དེ་ཡང་འཚོ་བའི་ཉམས་མྱོང་ཕུན་སུམ་ཚོགས་ཤིང་རྒྱ་
ཆེ་བའི་ཤེས་རྟོགས། གཏིང་ཟབ་པའི་བསམ་གཞིགས། དཀའ་ཚེགས་ཆེ་བའི་
གསར་བསྐྲུན་གྱི་ངལ་རྩོལ་ལ་ཞུགས་མཁན་གྱི་རྩོམ་པ་པོར་རིག་ཀློང་བརྡོལ་བའི་
གོ་སྐབས་ཡོད་པ་ལས། དེ་མིན་རྩལ་ཡོན་གཉིས་མེད་དང་སྐྱིད་ལུགས་ཀྱི་རང་
བཞིན་ཆེ་བའི་རྩོམ་པ་པོར་རིག་ཀློང་བརྡོལ་བའི་གོ་སྐབས་ནམ་ཡང་རྙེད་དཀའ་
བ་ཞིག་ཡིན་ནོ། །
བརྗེད་སླ་བའི་རང་བཞིན་ལྡན་ཡོད་ཅེས་པ་ནི་རིག་ཀློང་བརྡོལ་བ་ནི་གློ་
བུར་དུ་བྱུང་བ་ཞིག་ཡིན་ལ་ཡང་མགྱོགས་མྱུར་དུ་བརྗེད་འགྲོ་བའི་ཁྱད་ཆོས་ལྡན་
ཡོད་རྐྱེན་རྩོམ་པ་པོས་དུས་གང་ཞིག་ཏུ་རིག་ཀློང་བརྡོལ་བ་དང༌། ཡང་རིག་
པའི་ཀློང་བརྡོལ་རྗེས་བརྗེད་མི་འགྲོ་བའི་ཚོད་འཛིན་ཀྱང་བྱེད་མི་ཐུབ་པས་རྩོམ་
པ་པོས་རྟག་ཏུ་གསར་རྩོམ་གྱི་གྲྭ་སྒྲིག་བྱེད་དགོས་པ་མ་ཟད། ནམ་ཞིག་རིག་
ཀློང་བརྡོལ་རྗེས་རྩོམ་པ་པོས་ཕྱི་རོལ་ཡུལ་གྱི་འགོག་རྐྱེན་མཐའ་དག་ཁྱད་གསོད་
བྱས་ཏེ། བློ་སེམས་གཅིག་ཏུ་བསྒྲིལ་ནས་གསར་རྩོམ་གྱི་ལས་ལ་བརྩོན་ཏེ་གོ་
_110



རྩོམ་རིག་རྣམ་བཤད།
སྐབས་མི་ཤོར་བར་དམ་བཟུང་བྱེད་རྒྱུ་དེ་ཡིན། དེ་འདྲ་མ་བྱས་ཚེ་རིག་པའི་
ཀློང་བརྡོལ་ནའང་མགྱོགས་མྱུར་དུ་བརྗེད་འགྲོ་བའི་ཁྱད་ཆོས་ལྡན་ཡོད་རྐྱེན་
གསར་རྩོམ་ལ་ནུས་པ་ཅི་ཡང་ཐོན་མི་ཐུབ་བོ། །
ཚོར་འདུ་ཤུགས་དྲགས་པའི་རང་བཞིན་ལྡན་ཡོད་ཅེས་པ་ནི། རིག་ཀློང་
བརྡོལ་བའི་སྔོན་དུ་རྩོམ་པ་པོར་སྐོམ་པ་ཆུ་འདོད་ལྟར་གྱི་བསམ་བློའི་བརྩེ་དུང་
རབ་ཏུ་འཕེལ་ཞིང་འཆར་ སྣང་ཕུན་སུམ་ཚོགས་ལ། རང་དབང་མེད་པར་
གསར་རྩོམ་གྱི་འདུན་པ་དྲག་པོ་ཞིག་སྐྱེད་ཀྱི་ཡོད་པ་མ་ཟད། དེའི་སྐབས་རྩོམ་
པ་པོར་རྩོམ་ཡིག་གིས་ཚུར་བསྐུལ་པའི་སྣང་བ་ཞིག་སྟེར་བ་དང་ཧ་ལམ་བརྩམས་
ཆོས་དེ་མ་བྲིས་ན་ཐབས་མེད་པའི་ཚོར་སྣང་ཤུགས་དྲག་པོ་ཞིག་སྐྱེས་ཏེ་གསར་
རྩོམ་གྱི་དབྱིངས་སུ་ཚུད་ཀྱི་ཡོད། རྩོམ་པ་པོའི་བསམ་བློའི་བརྩེ་དུང་དེ་ཡང་
ཐུར་དུ་རྒྱུགས་པའི་རྦབ་ཆུ་བཞིན་ཚོར་འདུ་ཤུགས་དྲག་ཏུ་འཕེལ་བའི་འགྲོས་
དང་བསྟུན་ནས་མྱུར་ཞིང་འགོག་པ་མེད་པར་བརྩམས་ཆོས་འགྲུབ་ཐུབ་པའི་
རང་བཞིན་ལྡན་ཡོད་པ་དེ་ཡིན། །
བསྐྱར་ཟློས་ཀྱི་རང་བཞིན་ལྡན་མེད་པ་ཞེས་པ་ནི་རྩོམ་པ་པོས་རྩོམ་རིག་
གསར་རྩོམ་གྱི་བརྒྱུད་རིམ་ནང་དུ་ཐེངས་གཅིག་ལས་བསྐྱར་ཟློས་ཀྱི་རང་བཞིན་
ལྡན་མེད་ པ་ སྟེ། རྩོམ་ པ་ པོ་ གཅིག་ གི་ གཟུགས་ སྟེང་ དུ་ བརྗོད་ དོན་ གཅིག་
མཚུངས་ཡིན་པའི་རིག་ཀློང་ཐེངས་གཉིས་བརྡོལ་མི་ཐུབ་ལ། རྩོམ་པ་པོ་གཉིས་
ཀྱི་གཟུགས་སྟེང་དུ་བརྗོད་དོན་གཅིག་མཚུངས་ཀྱི་རིག་ཀློང་བསྐྱར་ཟློས་ཡང་
བྱེད་མི་ཐུབ་པ་དེ་ནི་རྩོམ་པ་པོ་མི་འདྲ་བ་གསར་རྩོམ་གྱི་རང་བཞིན་མི་འདྲ་བར་
རེ་ཡོད་ལ། རྩོམ་པ་པོ་གཅིག་ལ་མཚོན་ནའང་དུས་སྐབས་སོ་སོར་བརྩམས་ཆོས་
མི་འདྲ་བ་རེ་འབྱུང་སྲིད་པ་ལྟར་བརྩམས་ཆོས་མི་འདྲ་བར་རིག་པའི་ཀློང་བརྡོལ་
ཡང་མི་འདྲ་བ་རེ་ཡོད་པ་ལས་གལ་སྲིད་དེར་བསྐྱར་ཟློས་ཀྱི་རང་བཞིན་ལྡན་
ཡོད་ཚེ། དེ་ནི་བརྐུ་བཤུས་དང་འདྲ་བཟོ་བྱས་པ་ཞིག་ཡིན་པ་ལས་རིག་རྩལ་
གསར་བསྐྲུན་བྱས་པ་ཞིག་མ་ཡིན་ནོ། །
111



ལེའུ་གཉིས་པ། གསར་རྩོམ་གྱི་སྐོར།
ལྔ་པ། རྩོམ་འབྲི་དངོས་སུ་བྱེད་པ།
སྒྱུ་རྩལ་གྱི་ཇུས་འགོད་ཚར་རྗེས་རྩོམ་པ་པོས་སྨྱུ་གུ་འགུལ་ཏེ་བརྩམས་ཆོས་
བྲིས་འགོ་བཙུགས་ཀྱི་ཡོད། དེའི་སྐབས་གང་ཐུབ་ཅི་ཐུབ་ཀྱིས་སྒྱུ་རྩལ་གྱི་ཆུ་
ཚད་གོང་མཐོར་བཏང་ནས་སྒྱུ་རྩལ་གྱི་མཚོན་ཚུལ་མཐའ་དག་བེད་སྤྱད་ནས་
གཟུགས་བརྙན་གསར་བསྐྲུན་བྱས་ཏེ་རང་ཉིད་ཀྱི་བརྩམས་ཆོས་དེ་གྲུབ་པར་
བྱེད་ཀྱི་ཡོད་པ་མ་ཟད། གོ་རིམ་འདིའི་ནང་དུ་རྩོམ་པ་པོས་དུས་རབས་ཀྱི་ཚད་
མཐོའི་ཕྱོགས་སུ་ཁ་གཏད་དེ་སྤྱི་ཚོགས་ཀྱི་འཚོ་བ་དེ་མཚོན་པར་བྱེད་དགོས།
རྩོམ་པ་པོས་རྩོམ་འབྲི་དངོས་སུ་བྱེད་སྐབས་དེ་སྔོན་ཇུས་འགོད་བྱས་ཟིན་པ་
འགའ་ཞིག་དོར་འགྲོ་བ་དང་། གསར་པ་འགའ་ཞིག་ཁ་སྣོན་བྱེད་པ། ལྷག་
པར་དུ་མི་སྣའི་གཤིས་རྒྱུད་འཕེལ་རྒྱས་ཀྱི་གཏན་ཚིགས་དང་མི་མཐུན་པ་རྣམས་
དོར་དགོས་པ་རེད། ཨུ་རུ་སུའི་རྩོམ་པ་པོ་ཕུ་ཞི་ཅིན་གྱིས་“བུ་མོ་ཏ་ཀྱེ་ཡ་ནས་ང་
ལ་རྩེད་མོ་རྩེད་སོང་། ཁོང་མོ་གཞན་གྱི་བག་མར་འགྲོ་བ་ངའི་ཡིད་ལ་འཁོར་མ་
བྱུང”ཞེས་གསུངས་པ་ལྟར་རྩོམ་པ་པོའི་ཡིད་ཀྱི་འདོད་པ་དང་བརྩམས་པའི་
བསྟན་བཅོས་གཉིས་བར་རྒྱུན་དུ་འགལ་བ་ཡོང་གི་ཡོད་པས་རྩོམ་པ་པོས་མི་སྣའི་
གཤིས་རྒྱུད་ཀྱི་འཕེལ་འགྲོས་དང་བསྟུན་གང་ཐུབ་བྱེད་དགོས་པ་ལས། མི་སྣའི་
གཤིས་རྒྱུད་དང་ལྡོག་འགལ་གྱི་བྱ་བ་བྱེད་རུ་བཅུག་རྒྱུ་མེད་པ་རེད། དེ་མིན་
བརྗོད་བྱེད་ཀྱི་ཚིག་སྦྱོར་དང་ཐབས་རྩལ་སྤེལ་སྟངས་ཀྱི་གནད་དོན་ཞིག་ཡོད་པ་
སྟེ། དེ་ནི་ཡིད་ལ་འཆར་བའི་གཟུགས་བརྙན་དེ་དག་ཡི་གེའི་ལམ་ནས་མཚོན་
པར་བྱེད་དགོས་པ་དང༌། རྩོམ་པ་པོ་རང་ཉིད་ཀྱི་ཡིད་ལ་འགོ་འཇུག་ཅུང་ཟད་
ཆ་ཚང་བའི་གཟུགས་བརྙན་ཞིག་གྲུབ་ཡོད་ནའང་ཤར་ཤར་ཡི་གེའི་གཟུགས་སུ་
ཐོན་རྒྱུ་ནི་ཆེས་ཤིན་ཏུ་དཀའ་བ་ཞིག་ཡིན། རྒྱུན་གཏན་“ཚིག་སྦྱོར་ཚུལ་ལ་
112



རྩོམ་རིག་རྣམ་བཤད།
མཁས་པའི་ངག་གི་དཔལ་”ཞེས་མཁས་པའི་རིན་པོ་ཆེའི་ཡོན་ཏན་རྣམ་གསུམ་
གྱི་གྲས་སུ་འཇོག་དགོས་པའི་རྒྱུ་མཚན་ཡང་དེ་ཡིན། དོན་སྙིང་དེའི་ཐོག་ནས་
ཕ་རན་སིའི་གྲགས་ཅན་རྩོམ་པ་པོ་པའ་འར་ཀྲ་ཁེ་ཡིས་“ ཐ་མ་རྐང་གཅིག་ཁར་
བཙུགས་ནས་གླིང་གར་བསྐྱོད་དུས་ཡིད་ལ་སྐྱོ་བའི་ཟློས་གར་བདུན་བརྒྱད་ཙམ་
འཆར་རྒྱུ་ནི་ ལས་ སླ་ པོ་ ཞིག་ ཡིན་” “ འོན་ ཀྱང་ གསར་ རྩོམ་ གྱི་ གྲྭ་ སྒྲིག་ དང་
བརྩམས་ཆོས་གྲུབ་པའི་བར་དུ་བསྒྲུབ་རྒྱུ་མང་པོ་དང་དཀའ་གནད་སྣ་ཚོགས་
ཡོད། ཤེས་རབ་ཅན་འགའ་རེས་མ་གཏོགས་དཀའ་ གནད་འདི་ཁྱད་གསོད་
བྱེད་མི་ཐུབ། བརྩམས་ཆོས་ཤིག་ཇུས་འགོད་བྱེད་རྒྱུ་ནི་ཆེས་སླ་ནའང་ངག་གི་
དཔལ་དུ་འགྲེམས་རྒྱུ་ནི་ཤིན་ཏུ་དཀའ་འོ་ཞེས་གསུངས་པ་ལྟར་རོ། བརྩམས་
ཆོས་ཀྱི་མཚོན་བྱར་གྱུར་པའི་མི་རེ་རེའི་རྣམ་པ་དང་གཤིས་རྒྱུད། རྟོག་པའི་
རིམ་པ་སྣ་ཚོགས་ཤིག་ཡོད་ལ། དོན་དག་ཀྱང་རྒྱུ་གཅིག་ལ་འབྲས་བུ་མི་གཅིག་
པ། འབྲས་བུ་ གཅིག་ལ་ རྒྱུ་མི་གཅིག་ པ་ སོགས་ རྒྱུ་འབྲས་མང་ པོ་ཡོད་ པས།
ཡིད་ལ་འཆར་བའི་རི་ཆུ་དང་མི་དང་བྱ་བའི་འགྱུར་ལྡོག་ཕྲ་ཞིང་ཕྲ་བ་དེ་བདེན་
ཡོད་དང་ལེགས་ པར་ བརྗོད་ རྒྱུ་དེ་ཡང་ ལས་ སླ་ པོ་ ཞིག་ གཏན་ ནས་ མ་ ཡིན།
འཇར་མན་གྱི་རྩོམ་པ་པོ་ཀ་ཏའ་ཡི་ཚེ་མཇུག་ཏུ་རང་ཉིད་ཀྱི་རིག་རྩལ་ཉམས་
མྱོང་ཕྱོགས་བསྡོམས་བྱེད་པའི་ཚེ་གསུངས་དོན་“སྒྱུ་རྩལ་གྱི་ཚེ་སྲོག་དངོས་ནི་བྱ་
དངོས་ཁྱད་པར་བ་རེ་གཉིས་ཁོང་དུ་ཆུད་པ་དང་ཞིབ་བརྗོད་བྱེད་རྒྱུ་དེ་རེད་”
ཅེས་དང་“ ཁྱད་པར་བ་རེ་གཉིས་ཞིབ་ཏུ་བརྗོད་པའི་སྐབས་སུ་བབ་པ་ན་མི་
རྣམས་ཀྱིས་“རྩོམ་འབྲི”ཞེས་འབོད་པའི་བྱ་བ་དེ་ཡང་འགོ་ཚུགས་པ་ཡིན་ནོ་”
ཞེས་གསུངས་པ་ལྟར་རོ།
དྲུག་པ། སྒྱུ་རྩལ་གྱི་བདེན་པའི་སྐོར།
རྩོམ་རིག་གསར་རྩོམ་ཅི་འདྲ་ཞིག་ཡིན་རུང་དེའི་ནང་ལ་སྤྱི་ཚོགས་འཚོ་
113



ལེའུ་གཉིས་པ། གསར་རྩོམ་གྱི་སྐོར།
བའི་ནང་གི་གནད་དོན་འབོར་ཆེན་ཞིག་མཚོན་པར་བྱེད་ཀྱི་ཡོད་རྐྱེན་དེ་ལ་
བདེན་མི་བདེན་དང་སྤང་བླངས་ཀྱི་གནད་འབྱེད་རྒྱུ་ནི་ཤིན་ཏུ་གལ་ཆེ་བ་ཞིག་
ཡིན། བརྩམས་ཆོས་ཀྱི་ནང་དུ་བདེན་དོན་ཞིག་མཚོན་པར་བྱེད་པ་དང་ཡང་ན་
བདེན་པའི་ངེས་ཤེས་འདྲོངས་རྒྱུ་ནི་བརྩམས་ཆོས་ཀྱི་བརྗོད་དོན་ཤེས་རྟོགས་
དང་མཛེས་དཔྱོད་ཀྱི་རིན་ཐང་གཞལ་བའི་གནད་དམ་པ་ཞིག་ཡིན་ལ། གནའ་
རབས་ནས་བཟུང་སྒྱུ་རྩལ་པ་དང་གཞུང་ལུགས་སྨྲ་བ་རྣམས་ཀྱིས་སྒྱུ་རྩལ་གྱི་བླ་
སྲོག་ལྟ་བུར་བརྩི་བཞིན་ཡོད་པ་རེད། ཕ་རན་སིའི་རྩོམ་པ་པོ་བའར་ཀྲ་ཁེ་ཡིས་
“གསར་རྩོམ་གྱི་མཛེས་པས་ས་སྟེང་ཀུན་ཁྱབ་ཅིང་ཉམས་པ་མེད་པའི་གསང་བ་
ནི་བདེན་པ་ཉིད་ཡིན་ནོ་”ཞེས་གསུངས་ཡོད། ཚང་མས་ཤེས་གསལ་ལྟར་རྩོམ་
རིག་སྐབས་ སུ་ བཏོན་ པའི་བདེན་ པ་ ནི་འཚོ་ བའི་ བདེན་ པ་ དང་ མི་འདྲ་ལ།
ཚན་རིག་གི་བདེན་པ་དང་ཡང་མི་འདྲ་བར་དེ་ནི་སྒྱུ་རྩལ་གྱི་བདེན་པ་སྟེ་མཛེས་
པར་དཔྱོད་པའི་བདག་ཉིད་ཅན་དུ་གྱུར་བའི་བདེན་པ་ཁྱད་པར་བ་ཞིག་ཡིན།
སྒྱུ་རྩལ་གྱི་བདེན་པ་ནི་འཚོ་བའི་དོན་སྙིང་ཤེས་རྟོགས་བྱས་པ་དེ་མཚོན་པར་
བྱེད་ཀྱི་ཡོད། རང་བྱུང་དང་སྤྱི་ཚོགས་ཀྱི་ཕྱིའི་དངོས་པོ་དང་ནང་གི་བློ་ཁམས་
ཁྱད་དུ་འཕགས་པ་དང༌། ཐ་ཤལ་ཉམས་དམས་པ། ངེས་པ་དང་མ་ངེས་པ།
བདེན་པ་དང་རྫུན་མ་སོགས་ནི་འཚོ་བའི་བདེན་པ་དངོས་ཡིན་ལ། དེ་ནི་རྩོམ་
རིག་གསར་རྩོམ་བྱེད་པའི་དཔེ་གཞི་འམ་མཁོ་བའི་རྒྱུ་ཆ་ཡིན་པ་ལས་སྒྱུ་རྩལ་གྱི་
བདེན་པ་ནི་འཚོ་བའི་བདེན་པ་ལས་ཚད་མཐོ་བ་ཞིག་སྟེ། རྩོམ་པ་པོས་ཁྱོན་
ཡོངས་ནས་སྤྱི་ཚོགས་ཀྱི་འཚོ་བར་རྟོག་ཞིབ་ཟབ་མོ་བྱས་པའི་རྨང་གཞིའི་སྟེང་རྩ་
བར་གྱུར་པའི་དོན་རྣམས་ཤེས་རྟོགས་དང་མཐར་བཞུ་སྦྱང་དང་ཕྱོགས་བསྡུད་
ཀྱིས་སྤྱི་ཚོགས་འཚོ་བའི་ངོ་བོའི་ཕྱོགས་རྣམས་གསལ་འདོན་བྱེད་ཀྱི་ཡོད་པས་
འཚོ་བའི་བདེན་པ་ལས་ཚད་མཐོ་ཞིང་བདེན་པའི་རྟོག་པ་རྒྱ་ཆེན་པོ་ཞིག་འཆར་
ཐུབ་པ་དེ་ཡིན། དེ་མིན་ཉམས་ཚུལ་གྱི་རྟོག་བཟོའི་རང་བཞིན་ནི་སྒྱུ་རྩལ་གྱི་
བདེན་པའི་ཕྱིའི་ཁྱད་ཆོས་ཡིན། རྩོམ་རིག་སྒྱུ་རྩལ་ནི་འཚོ་བ་དངོས་ཇི་བཞིན་
114



རྩོམ་རིག་རྣམ་བཤད།
དུ་འདྲ་བཤུས་བྱས་པ་ཞིག་མ་ཡིན་པར། རྩོམ་པ་པོས་མངོན་སུམ་དང་བདེན་
པར་མཐོང་བའི་འཚོ་བ་ལ་གདམ་གསེས་དང་ལས་སྣོན། རྟོག་བཟོ་སོགས་ཀྱི་
ཐབས་ལ་བརྟེན་ནས་གསར་དུ་རྩོམ་པ་དེ་ཉིད་བདེན་པར་སྣང་བ་དང་གཟུགས་
འགྱུར་བ་གང་རུང་ཡོད་དེ། དངོས་ཡོད་ཀྱི་མཐོང་སྣང་དང་འཕྲུལ་རྟོག་གི་
འཆར་བརྙན་གཉིས་གཞི་གཅིག་ཏུ་སྦྱར་བ་དཔེར་ན་《གླིང་གེ་སར་རྒྱལ་པོའི་
སྒྲུང་》ལྟ་བུར་མཚོན་ན། ཡུམ་འགོག་བཟའ་ལྷ་མོ་དང་མེ་བཟའ་འབུམ་སྐྱིད་ལྟ་
བུ་ནི་དངོས་ཡོད་འཚོ་བའི་ནང་གི་བུད་མེད་ཕལ་མོ་ཆེ་དང་མཐུན་ཞིང་མངོན་
སུམ་བདེན་པའི་གཟུགས་བརྙན་ཤ་སྟག་ཡིན་ལ། གེ་སར་རྒྱལ་པོ་དང་བདུད་ཀླུ་
བཙན། ལྷ་འདྲེ་སོགས་བློ་ཡུལ་ལས་འདས་པར་བརྗོད་ཡོད་ནའང་དེ་དག་གིས་
དགའ་སྐྱོ་ཆགས་སྡང་སོགས་མིའི་ཚུལ་དང་ཀུན་ནས་མཐུན་པར་བྲིས་ཡོད་རྐྱེན་
ཀློག་པ་པོའི་ཡིད་དབང་ཅིག་ཅར་འཕྲོག་ནས་ཀློག་འདོད་ཀྱི་བློ་ངོམས་པ་མེད་པ་
ཞིག་སྐྱེ་བཞིན་ཡོད་ལ། སྒྱུ་རྩལ་གྱི་བདེན་པ་ཞིག་ཀྱང་རང་བཞིན་དུ་རྟོགས་ཀྱི་
ཡོད་པ་རེད། སྐུ་ཞབས་ལུའུ་ཞུན་གྱིས་“ རྫུན་ལས་བདེན་པ་རྙེད་” ཟེར་བའི་
དོན་སྙིང་ཡང་དེ་ཡིན། གཞན་ཡང་ཡུལ་ཆོས་ཀྱི་འོས་འབབ་དང་འགལ་ཡང་མི་
རྣམས་ཀྱི་ཚོར་འདུའི་རྟེན་འབྲེལ་དང་མཐུན་ན་ཀློག་མཁན་རྣམས་སྤྲོ་སེམས་
ཆེན་པོས་འཇུག་ངེས་ཏེ། དཔེར་ན། བོད་རིགས་ཀྱི་ལྷ་མོའི་བསྟན་བཅོས་
《སྣང་ས་འོད་འབུམ་གྱི་རྣམ་ཐར་》ཞེས་པའི་ནང་དུ་གནའ་རབས་བོད་རིགས་
བུད་མེད་རྣམས་ཀྱིས་མནར་གཅོད་དང་སྡུག་བསྔལ་ཚད་མེད་མྱོང་དགོས་པ་མ་
ཟད། ཐ་ན་དགེ་བའི་ལས་འབའ་ཞིག་སྟེ་ཆོས་ལ་ཞུགས་པའི་རང་དབང་ཡང་
མེད་པ་དེ་མཚོན་ཡོད་པ་དང༌། ཉམས་ཚུལ་འདི་ལྟ་བུའི་སྐབས་ལ་འདས་ལོག་
བྱེད་པ་ནི་གནས་སྐབས་སྡུག་བསྔལ་གྱིས་བཅིངས་པ་ལས་གྲོལ་ཅིང་མཐར་ཐུག་
གི་འདུན་པ་འགྲུབ་ཐུབ་པའི་ཐབས་ལམ་གཅིག་པུ་དེ་ཡིན། འདས་ལོག་ནི་སྨྲ་
བསམ་བརྗོད་མེད་ཀྱི་ཡུལ་ལ་མི་སྲིད་པ་ཞིག་ཡིན་ནའང་རྒྱ་ཆེ་བའི་ཀློག་པ་པོས་
སྐྱོ་སྡུག་དང་སྙིང་རྗེ་ཕང་སེམས་ཚད་མེད་སྐྱེས་པའི་སྐབས་འདིར་སྣང་ས་འོད་
115



ལེའུ་གཉིས་པ། གསར་རྩོམ་གྱི་སྐོར།
འབུམ་འདས་ལོག་བྱེད་དུ་བཅུག་པ་ནི་ལྟ་མཁན་གྱི་དམིགས་ཡུལ་འགྲུབ་ཅིང་སྐྱོ་
ངལ་ལས་དབུགས་དབྱུང་བར་བྱས་ཡོད་པས་འདི་ལས་ཀློག་མཁན་ལ་བདེན་
པའི་ངེས་ཤེས་བསྐྱེད་ཅིང་སྒྱུ་རྩལ་གྱི་ནུས་པ་རྒྱ་ཆེར་ཐོན་ཡོད་པ་རེད།
དེ་མིན་སྒྱུ་རྩལ་གྱི་བདེན་པ་དང་ཚན་རིག་གི་བདེན་པ་གཉིས་ཀྱི་ཁྱད་པར་
ནི་སྒྱུ་རྩལ་གྱི་བདེན་པ་ནི་རྩོམ་པ་པོ་རང་ཉིད་ཀྱི་བསམ་བློ་འཇུག་པ་དང་རྟོག་
བཏགས་ཀྱི་མཛེས་ཆོས་ལྡན་པ་ཞིག་དང་། ཚན་རིག་གི་ལམ་ན་མཚོན་བྱ་དེ་
ཡུལ་ཅན་རང་ཉིད་དང་སོ་སོར་ཡོད་པའི་ཡུལ་རྐྱང་རྐྱང་ཞིག་ཏུ་འཛིན་པ་ལས་
དེ་ལ་དཔྱད་པ་པོའི་ཚོར་འདུ་མི་འདྲེས་པ་དེ་རྩ་བའི་བླངས་བྱ་ཞིག་ཡིན་ནོ། །
1.གསར་རྩོམ་ལ་ངེས་པར་དུ་ཡོད་དགོས་པའི་ཆ་རྐྱེན་ཅི་ཡོད། །
2.རྩོམ་པ་པོའི་འཚོ་བའི་མྱོང་གོམས་ཞེས་པའི་གོ་དོན་གང་ཡིན།
3. རྩོམ་པ་པོས་རྒྱུ་ཆ་བསྡུ་ཚུལ་ལ་རྣམ་པ་མི་འདྲ་བ་གང་དང་གང་ཡོད།
4. རྟོག་ཞིབ་དང་ཉམས་ལེན་ཞེས་པའི་གོ་དོན་གང་ཡིན།
5. སྒྱུ་རྩལ་གྱི་རྟོག་བློ་རྙེད་ཅེས་པའི་གོ་དོན་གང་ཡིན་ནམ།
6.གསར་རྩོམ་ལ་འཇུག་པའི་བསམ་བློའི་ཀུན་སློང་ཞེས་པའི་གོ་དོན་ཅི་ཡིན་ནམ།
7. སྒྱུ་རྩལ་གྱི་ཇུས་འགོད་བྱེད་ཐབས་མི་འདྲ་བ་གང་ཡོད་དམ།
8. རིག་ཀློང་བརྡོལ་ཞེས་པའི་གོ་དོན་གང་ཡིན། དེར་ཁྱད་ཆོས་མི་འདྲ་བ་གང་ཡོད་
དམ།
9. སྒྱུ་རྩལ་གྱི་བདེན་པ་ཞེས་པའི་གོ་དོན་གང་ཡིན།
116



རྩོམ་རིག་རྣམ་བཤད།
ས་བཅད་གཉིས་པ། གཟུགས་བཀོད་བསམ་གཞིགས་དང་
བསམ་བློའི་བཀོད་ཤུགས་སྐོར།
དང་པོ། གཟུགས་བཀོད་བསམ་གཞིགས་ཀྱི་སྐོར།
རྩོམ་པ་པོས་གཟུགས་བཀོད་བསམ་གཞིགས་བྱེད་པའི་རྨང་གཞི་ནི་རྩོམ་
པ་པོས་སྤྱི་ཚོགས་ཀྱི་འཚོ་བའི་རྣམ་པར་སྒྱུ་རྩལ་གྱིས་རྟོག་ཞིབ་བྱེད་རྒྱུ་དེ་ཡིན་པ་
མ་ཟད། རྩོམ་རིག་གསར་རྩོམ་བྱེད་པར་དམིགས་སུ་ལྡན་པའི་བསམ་གཞིགས་
བྱ་ཐབས་ཞིག་ཀྱང་རེད། མར་ཁེ་སིའི་གསུངས་ཚུལ་ལྟར་ན་དེ་ནི་སྒྱུ་རྩལ་ལྡན་
པའི་ངང་ནས་ཕྱི་རོལ་ཡུལ་གྱི་འཇིག་རྟེན་ངོས་འཛིན་དང་། སྟངས་འཛིན།
མཚོན་པར་བྱེད་པ་བཅས་ཀྱི་ཆེད་དུ་ལྡན་པའི་བྱ་ཐབས་ཤིག་རེད་ཅེས་གསུངས་
ཡོད་པ་དང༌། རྩོམ་པ་པོས་གཟུགས་བཀོད་བསམ་གཞིགས་བྱས་པའི་མཐའ་མ་
ནི་ཞིབ་ཕྲ་བ་དང་ཚོར་སྣང་གིས་ཕྱོགས་བསྡུས་བྱས་པའི་མིའི་མཛེས་ཚོར་སློང་
ཐུབ་པའི་འཚོ་བའི་རྣམ་པ་འགོད་རྒྱུ་དེ་ཡིན་པ་དང་། འཚོ་བའི་རྣམ་པ་རེ་རེ་
བཞིན་བསྐྱར་དུ་ཐོན་པ་དང་དབྱེ་འབྱེད་བྱེད་པ། མཉམ་དུ་སྒྲིལ་བ། བསྐྱར་
དུ་གསར་རྩོམ་བྱེད་པ་བཅས་ཤིག་ཡིན་དགོས། དཔེར་ན་1921ལོར་《པེ་ཅིང་
ཞོགས་པའི་ཚགས་པར་ཀྱི་ཟུར་གསལ་པར་ངོས་》རྩོམ་སྒྲིག་པ་སུན་ཕུ་ཡོན་གྱིས་
སྐུ་ཞབས་ལུའུ་ཤུན་ལ་ཚགས་པར་ཐོག་ཏུ་བསྟུད་མར་འགོད་པའི་བརྩམས་སྒྲུང་
འབྲིང་གྲས་ ཤིག་ གསར་ རྩོམ་ གནང་རོགས་ ཞུས་ པར་ ཁོང་ གིས་ ཞལ་ བཞེས་
གནང་ཞིང་། ཉིན་དེའི་དགོང་མོ་དེ་རང་ལ་ཁོང་གི་རྩོམ་འབྲིའི་སྣང་འཆར་
རབ་ཏུ་འཕེལ་ནས་《ཨ་Qཡི་རྣམ་ཐར་》ཞེས་པ་དེའི་ལེའུ་དང་པོ་དེ་བྲིས་གནང་
117



ལེའུ་གཉིས་པ། གསར་རྩོམ་གྱི་སྐོར།
བ་རེད། ལུའུ་ཞུན་གྱིས་འབྲི་རྩོམ་མྱུར་ཚད་མགྱོགས་པོ་དེ་འདྲ་གནང་ཐུབ་པ་
ནི་ཨ་Qཞེས་པའི་མི་སྣ་དེའི་གཟུགས་བརྙན་སྔ་ས་ནས་རྩོམ་པ་པོའི་དགོངས་པའི་
ནང་དུ་གསོན་རྗེན་དུ་གནས་ཡོད་པས་རེད། ཁོང་གིས་ཨ་Qཡི་གཟུགས་བརྙན་
དེ་ངའི་སེམས་པའི་ནང་དུ་ཕལ་ཆེར་དུས་ཡུན་ལོ་མང་གནས་ཡོད་ཀྱང་དེ་སྔ་ང་
ལ་མི་དེ་འབྲི་སྙམ་པའི་བསམ་ཚུལ་གཏན་ནས་མེད། བརྩམས་སྒྲུང་འབྲི་རྒྱུའི་
སྐོར་གླེང་བའི་རྐྱེན་གྱིས་དོན་དེ་གློ་བུར་དུ་བསམ་བློར་འཁོར་བྱུང་ཞེས་གསུངས་
ཡོད་པ་རེད། ལུའུ་ཞུན་གྱིས་སྤྱི་ཚོགས་ཀྱི་འཚོ་བའི་ནང་ནས་ཐོབ་པའི་དཔེ་
རིས་དེ་དང་དེ་ལ་སོགས་པ་རྣམས་ཁོང་གི་དགོངས་པའི་ནང་དུ་དབྱེ་འབྱེད་
དང༌། མཉམ་སྒྲིལ། བསྐྱར་དུ་གསར་རྩོམ་གནང་བའི་བྱ་རིམ་བརྒྱུད་མི་སྣ་ཨ་
Qདང་མི་སྣ་གཞན་དག་གི་གཟུགས་བརྙན་དེ་ཁ་གསལ་བ། ཆ་ཚང་བར་གྲུབ་
ཐུབ་པ་བྱུང་ཡོད་པ་རེད། གཟུགས་བཀོད་བསམ་གཞིགས་བྱེད་པའི་འཚོ་བའི་
དཔེ་རིས་དེ་ནི་ཉིན་དེ་རང་ལ་སྟེས་དབང་དུ་བྱུང་བའི་ཆགས་སྡང་གི་བསམ་
ཚུལ་དྲག་པོ་དེ་དང་སྦྲགས་ནས་གྲུབ་པ་ཞིག་ཡིན། སྐུ་ཞབས་ལུའུ་ཤུན་གྱིས་
“དགའ་བའི་དགོད་སྒྲ་དང་ཁྲོ་བའི་ངན་སྨྲས་ལས་བརྩམས་ཆོས་གྲུབ་པ་ཡིན་”
ཞེས་དང་“ཞེ་འཁོན་བྱེད་ཐུབ་ལ་དགའ་ཞེན་ཡང་བྱེད་ཐུབ་ཚེ་རྩོམ་རིག་འབྲི་
རྩོམ་བྱེད་ཐུབ་པ་ཡིན་”ཞེས། གསུངས་ཡོད་ལ། ཀོའོ་རྨོ་རུ་ཡིས་“རྩོམ་པ་པོའི་
ཆགས་སྡང་གི་བསམ་ཚུལ་དེ་ཇི་ཙམ་གྱིས་ཤུགས་དྲག་ཆེ་བ་དང་ཇི་ཙམ་གྱིས་རྒྱ་
ཁྱབ་ཆེ་ན་བརྩམས་བྱའི་ཕན་འབྲས་ཀྱང་དེ་ཙམ་གྱིས་ཤུགས་དྲག་ཆེ་བ་ཡོང་”
ཞེས་གསུངས་པ་དང༌། ཆགས་སྡང་གི་བསམ་ཚུལ་འཕེལ་བས་ན་རྩོམ་པ་པོ་
མྱོང་བྱའི་ཚོར་བ་སྐྱེན་པའི་ཁྲོད་དུ་གནས་ཐོག་དེ་ལ་བརྟེན་ནས་འཚོ་བའི་ནང་
གི་གཟུགས་བརྙན་མགྱོགས་མྱུར་དུ་ཡིད་འཛིན་བྱེད་ཐུབ་པ་དང༌། གཞན་ཡང་
ཆགས་སྡང་གི་བསམ་ཚུལ་འཕེལ་བ་ལས། རྩོམ་པ་པོའི་རྩོམ་སེམས་རྒྱས་ཏེ་དུས་
རྒྱུན་རང་གི་སེམས་ནང་ཉར་ཚགས་བྱས་ཡོད་པའི་འཚོ་བའི་འཆར་སྣང་ཐམས་
ཅད་སྐུལ་སློང་གིས་མཉམ་སྒྲིལ་དང༌། བསྐྱར་དུ་གསར་རྩོམ་བྱེད་པ་བརྒྱུད་ནས་
118



རྩོམ་རིག་རྣམ་བཤད།
དེ་བས་གཅིག་སྡུད་དང་། དེ་བས་ལེགས་པ། དེ་བས་ཤུགས་དྲག་ཆེ་བ་བཅས་
ཀྱི་འཚོ་བའི་དཔེ་རིས་ཤིག་འགོད་ཐུབ་པ་ཡོང་རྒྱུ་དེ་རེད། དཔེར་ན་བརྩམས་
སྒྲུང་《རི་བོ་མཐོན་པོའི་འོག་གི་མེ་ཏོག་ཕྲེང་བ་》ཞེས་པའི་རྩོམ་པ་པོ་ལི་ཚུན་པའོ་
ཡིས་“དཔའ་བོ་ཚོའི་ལུས་སེམས་ལ་དམག་སའི་མེ་ལྕེས་བྱབས་འཁྲུས་བྱས་པའི་
དབང་དུ་བཏང་ན་ངའི་སེམས་པར་སྐུ་གཤེགས་དཔའ་བོ་ཚོའི་ཁྲག་དྲོན་གྱིས་
འཁྲུ་བརྡར་ཆེན་པོ་བྱས་པ་ཞིག་ཡིན། དམག་སའི་ཐོག་གི་དཔའ་བོའི་མི་སྣ་
དག་ནི་དགུང་སྔོན་དབྱིངས་ཀྱི་རྣམ་པར་བཀྲ་བའི་སྐར་ཚོགས་དང་འདྲ་ཞིང༌།
ཁོ་ཚོའི་བསྟོད་པར་འོས་པའི་བྱས་རྗེས་ཀྱིས་ང་ལ་སེམས་འགུལ་དང་སློབ་གསོ་
གཏོང་བ་ཡིན་ལ། ང་རང་ཉིད་ཀྱིས་མཚོན་ཆ་ལག་ཏུ་བླངས་ནས་དཔའ་ངར་
ཆེན་པོས་དམག་འཐབ་བྱ་རྒྱུར་སྐུལ་མའང་གཏོང་བས་ཞ་ཚན་ཆེ་བའི་དམག་
སའི་ས་ཁུང་ནང་དང་། ནགས་ཚལ་སྟུག་པོའི་གུར་གྱི་ནང་ཆེམས་ཆེམས་འབར་
བའི་ཡང་ལའི་བཞུ་འོད་འོག་བཅས་ལ་ངས་མིག་ཞགས་འཁོར་བཞིན་དུ་རྩོམ་
འབྲིའི་ཤོག་བུ་བཀྲམ་ནས་རྒྱུན་མི་ཆད་པར་བྲིས་པ་ཡིན་”ཞེས་གསུངས་པ་ལྟར།
ཤུགས་དྲགས་ཆེ་བའི་ཆགས་སྡང་གི་བསམ་ཚུལ་གྱིས་གཟུགས་བཀོད་བསམ་
གཞིགས་བྱ་རྒྱུར་སྐུལ་འདེད་ཀྱི་ནུས་པ་ཐོན་པ་གསལ་བཤད་བྱས་ཡོད་པ་རེད། །
གཅིག་བརྟེན་གཅིག་དྲན་དང་བློ་ཡུལ་དུ་འཆར་བ། འཆར་སྒོ་དང་སྟོང་
བསམ་བཅས་ ནི་ གཟུགས་ བཀོད་ བསམ་ གཞིགས་ ཀྱི་ བྱེད་ ཕྱོགས་ ཤིག་ ཡིན།
གཅིག་བརྟེན་གཅིག་དྲནདང་། བློ་ཡུལ་ཏུ་ཤར་བ་དང་འཆར་སྒོ་བཅས་ནི་མི་
རྣམས་ཀྱི་སེམས་ཁམས་འགུལ་བསྐྱོད་བྱེད་པའི་རྣམ་པ་ཞིག་ཡིན། དེའང་བྱ་
དངོས་ག་གེ་མོ་ཞིག་ང་ཚོའི་འདྲེན་བྱེད་ལམ་དུ་གསལ་བ་དང་། ཡང་ན་གནས་
ཚུལ་ག་གེ་མོ་ཞིག་བསམ་བློར་འཆར་བའི་སྐབས་སུ་རང་བཞིན་དུ་དེ་དང་འབྲེལ་
བ་ཡོད་པའི་བྱ་དངོས་གཞན་ཞིག་ཀྱང་དྲན་གྱི་ཡོད་པ་རེད། བསམ་པའི་འགུལ་
བསྐྱོད་དེ་རིགས་ ལ་ གཅིག་བརྟེན་གཅིག་དྲན་ཞེས་ བརྗོད་ པ་ དང་། གཅིག་
བརྟེན་གཅིག་དྲན་ནི་སྒྱུ་རྩལ་གྱིས་གཅིག་སྡུད་བྱེད་པའི་སྔོན་འགྲོའི་ཆ་རྐྱེན་མེད་
119



ལེའུ་གཉིས་པ། གསར་རྩོམ་གྱི་སྐོར།
ན་མི་འགྲིག་པ་ཞིག་དང་དགོས་གལ་ཆེ་བ་ཞིག་ཡིན། ཕྱོགས་གཞན་ཞིག་ནི་
རྟོག་བཟོའི་བསམ་གཞིགས་ཏེ། མེད་པ་ཡོད་ པར་བཟོ་བ་དང་། ངོ་མ་དེ་
གཟུགས་འགྱུར་བ་སོགས་བྱེད་དགོས་རྐྱེན་རྩོམ་པ་པོ་རང་ཉིད་ཡང་སྲོག་ཆགས་
གཞན་བྱ་དང་དུད་འགྲོར་འགྱུར་བའི་རྟོག་པ་དང་དེའི་ཕྱོགས་ལ་སེམས་བསྐྱེད་
དགོས་པ་དེ་ཡིན། རྒྱའི་གནའ་རབས་ཀྱི་མཁས་པ་ལེའུ་ཞའོ་ཡིས་ “ རི་བོར་
འཛེགས་སྐབས་སེམས་སུ་རི་ཡིས་ཁེངས། རྒྱ་མཚོར་བལྟ་སྐབས་བློ་ཁར་མཚོ་མོ་
འཕྱུར”ཞེས་ གསུངས་ པའང་ མཐོང་སྣང་གི་དངོས་པོ་འདི་འཕྲོས་ནས་ཡུལ་
གཞན་ཞིག་འཆར་བ་སྟེ་སྣང་ཚུལ་རེ་རེ་བཞིན་སྦྲེལ་ཞིང་མཐུད་པར་བྱེད་པའི་
བསམ་གཞིགས་བྱེད་ཐབས་ཤིག་ཡིན། །
གནའ་དུས་དང་། དེང་དུས། ཀྲུང་གོ་དང་། ཕྱི་རྒྱལ་གྱི་རྩོམ་རིག་གི་ལོ་
རྒྱུས་གོང་འཕེལ་འགྲོ་བའི་ལོ་རྒྱུས་ཀྱི་ཐོག་ནས་དངོས་ར་འཕྲོད་པར། གཟུགས་
བཀོད་བསམ་གཞིགས་ནི་རྩོམ་རིག་གསར་རྩོམ་བྱེད་པར་ཧ་ཅང་གལ་འགངས་
ཆེ་ལ་དོན་སྙིང་ལྡན་པ་ཞིག་ཡིན། རྩོམ་པ་པོས་གཟུགས་བཀོད་བསམ་གཞིགས་
བྱེད་མཁས་པོ་བྱུང་ན་གཞི་ནས་མདོག་དང༌། དྲི། སྒྲ། རོ་བཅས་མངོན་སུམ་
གསལ་བའི་སྒྱུ་རྩལ་གྱི་གཟུགས་བརྙན་འགོད་ཐུབ་པ་དང་། མང་ཚོགས་ཀྱི་ལྟ་
འདོད་ཞིང་ཉན་སྤྲོ་བའི་རྩོམ་རིག་གི་བརྩམས་ཆོས་འབྲི་ཐུབ་པ་ཡོང་བས་ཡིན། །
དཔེར་ན། རྟོགས་དཀའ་བའི་གཞུང་དོན་ཟབ་པོ་དེ་གཟུགས་བརྙན་དུ་ཐོན་
པར་བྱས་པ་མི་རྟག་པ་ནི་ཡོད་པ་ཐམས་ཅད་ཀྱི་རང་བཞིན་ཡིན་པ་ཐད་ཀར་གོ་
དཀའ་ན་དེ་ལ་སྲིད་པའི་ཕུན་ཚོགས་མི་རྟག་པ་རྩྭ་མགོའི་ཟིལ་པ་དང་། ལང་ཚོ་
མི་རྟག་པ་དབྱར་ཁའི་མེ་ཏོག་གཉེན་ཉེ་མི་རྟག་པ་ཚོང་འདུས་ཀྱི་མགྲོན་པོ་ཞེས་
དཔེས་མཚོན་པར་བྱས་ཚེ་གཟུགས་བརྙན་བཞིན་ཡིད་ལ་གསལ་པོར་ངེས་ཐུབ་
པ་དང་དོན་ཡང་བདེ་བླག་ཏུ་རྟོགས་ཐུབ་པ་ལྟར་རོ། དེས་ན་གཟུགས་བཀོད་
བསམ་གཞིགས་མེད་ཚེ་རྩོམ་རིག་གསར་རྩོམ་ཁས་མི་ལེན་པ་རང་ཡིན། མའོ་ཙེ་
ཏུང་གིས་“ སྙན་ཚིག་འབྲི་བར་གཟུགས་བཀོད་བསམ་གཞིགས་སྤྱོད་དགོས་”
120



རྩོམ་རིག་རྣམ་བཤད།
4
ཞེས་སྟོན་གནང་བ་དང༌། ཀྲའུ་ཨེན་ལིས་“ རིག་རྩལ་གྱི་ཁྱད་ཆོས་ནི་གཟུགས་
བཀོད་བསམ་ གཞིགས་བྱེད་ པ་ བརྒྱུད་ནས་འཚོ་བ་མཚོན་པར་བྱེད་ པ་ཞིག་
ཡིན་”ཞེས་དང་། ཡང་ཁོང་གིས་“གཟུགས་བརྙན་བརྒྱུད་ཚེ་གཞི་ནས་བསམ་
བློ་མཚོན་པར་བྱེད་ཐུབ”ཅེས་གསུངས་ཡོད་པ་རེད།
མཛེས་དཔྱོད་རིག་པའི་ལྟ་ཚུལ་གཞིར་བཟུང་ན། དངོས་པོ་གང་ཡང་
རུང་མཛེས་སྡུག་ནི་ཡུལ་གྱི་སྟེང་དུ་གྲུབ་པའི་ཁྱད་ཆོས་དང་། སེམས་ཀྱི་ཁྱད་
པར་ལས་བཏགས་པའི་ཁྱད་ཆོས་གཉིས་ཡོད་པ་སྟེ། མཐོང་སྣང་དུ་གྱུར་པའི་
དངོས་པོ་གང་ཡིན་རུང་དེ་ལ་དངོས་པོ་རང་ཐོག་ཏུ་གྲུབ་པའི་མཛེས་མི་མཛེས་
དང་བཟང་ངན་གྱི་ཁྱད་པར་དང་། བློ་ཡིས་ཞེན་པས་བཏགས་པའི་མཚན་མ་
ནི་སེམས་སྟེང་གི་ཞེན་ཕྱོགས་གིས་ཡུལ་ལ་མཛེས་མི་མཛེས་དང༌། བཟང་ངན་
དུ་མཐོང་བ་སྟེ་མཛེས་མི་མཛེས་ཀྱི་མཚན་མ་མི་གཅིག་པ་རེ་འཛིན་གྱི་ཡོད་པ་
རེད། ཀྲུང་གོའི་མཛེས་དཔྱོད་རིག་པ་མཁས་ཅན་ལི་ཞང་ཏེ་ཡིས་“ཕྱི་རོལ་དོན་
གྱི་དངོས་ པོའི་ སྟེང་ དུ་ མཛེས་ སྡུག་ དང་ མི་ སྡུག་ གི་ ཁྱད་ ཆོས་ ཡོད་ པ་ ཡིན།
མཛེས་སྡུག་གི་ཚོར་བ་ནི་ཕྱི་དོན་གྱི་མཛེས་སྡུག་དམིགས་རྐྱེན་བྱས་ཤིང་། ནང་
སེམས་ཀྱི་བཟོ་བཅོས་བྱས་པའི་མྱོང་ཚོར་ཞིག་རེད་” ཅེས་དང་། “ མི་རྣམས་ཀྱི་
མཛེས་སྡུག་གི་ཚོར་བ་ནི་ནང་སེམས་ཀྱི་ཐོན་དངོས་ཤིག་ཡིན་པ་མ་ཟད། ཕྱི་
རོལ་དོན་སྟེང་དུ་གྲུབ་པའི་ཁྱད་ཆོས་ཀྱི་བྱེད་ལས་ཀྱང་ཡིན་”ཞེས་དང༌། “ སྡོང་
པོ་གཅིག་ལ་རི་མོ་མཁན་དང་ཤིང་བཟོ་མཁན་སྐྱེ་དངོས་ མཁས་ པ་གསུམ་གྱི་
མཐོང་སྣང་མི་འདྲ་” ཞེས་གསུངས་པ་དང༌། ནང་བསྟན་ཆོས་ལུགས་ནང་དུ་
ཡང་《བྱང་ཆུབ་སེམས་འགྲེལ་》ལས་།
“ ཤེས་པ་ཐ་དད་རབ་འཇུག་སྟེ།།
ཡིད་འོང་གཟུགས་ནི་གང་ཡིན་པ།
དེ་ཉིད་གཞན་ལ་གཞན་དུ་སྣང་”
ཞེས་པ་དང་《ཐེག་བསྡུས་》ལས་“དངོས་གཅིག་ཡིད་ནི་ཐ་དད་ཕྱིར་
121



?
ལེའུ་གཉིས་པ། གསར་རྩོམ་གྱི་སྐོར།
དོན་མ་འགྲུབ་འདོད་པ་ཡིན་”ཞེས་དང་ཀུན་མཁྱེན་གྲུབ་མཐའ་ཆེན་མོར།
མདོ་ལས་རྣམ་པར་ཤེས་པ་མི་མཐུན་པའི་རྒྱུ་མཚན་ཉིད་ཤེས་པས་ནི། དཔེར་
ན། ཡི་དྭགས་དང་མི་དང་ལྷ་རྣམས་ཀྱིས་དངོས་པོ་གཅིག་ལ་རྣམ་པར་རིག་པ་
ཐ་དད་པ་མཐོང་བ་ལྟ་བུ་ཞེས་དངོས་པོ་གཅིག་ལའང་ཡིད་ཀྱི་རྣམ་པར་རིག་
པའི་བག་ཆགས་སད་ལུགས་མི་འདྲ་བས། དོན་སྣང་ཐ་དད་པས་ཡིད་མང་བའི་
ཕྱིར་དང་ཞེས་གསུངས་པའི་མཛེས་དཔྱོད་ཀྱི་ལྟ་བ་འདི་ནི་དེང་སང་དར་ཁྱབ་ཆེ་
བའི་མཛེས་དཔྱོད་ ཀྱི་ལྟ་ཚུལ་ དང༌ ཤིན་ ཏུ་ མཐུན་པ་ ཞིག་ ཡིན། དཔེར་ན།
རང་རྒྱལ་གྱི་སྤྲོ་འཆམ་བྱེད་ཡུལ་པེ་ཏའི་ཧའའི་མཚོ་ཁུག་ལ་མཚོན་ན་དེ་ནི་མི་
རྣམས་ཀྱིས་ངོས་འཛིན་དང་སྟངས་འཛིན་བྱུང་ཟིན་པའི་ཕྱི་རོལ་ཡུལ་གྱི་དངོས་
པོ་ཞིག་རེད། འོན་ཀྱང་མི་མི་འདྲ་བ་སོ་སོར་ངོས་འཛིན་བྱེད་སྟངས་གཏན་
ནས་མི་འདྲ་བ་རེ་ཡོད་པ་སྟེ། ས་ཁམས་རིག་པ་བས་པེ་ཏའི་ཧའའི་མཚོ་ཁུག་དེ་
གསལ་བཤད་བྱེད་སྐབས་ཚན་རིག་གི་ལྟ་སྟངས་ཀྱི་ཐོག་ནས་ཚན་རིག་གི་སྐད་ཆ་
དང་གྲངས་ སྤྱོད་ པ་ སྟེ་ པེ་ ཏའི་ ཧའི་ མཚོ་ ཁུག་ ནི་ བོ་ ཧོ་ རྒྱ་ མཚོའི་ ཁོངས་ སུ་
གཏོགས་པ་དང༌། བོ་ཧི་རྒྱ་མཚོ་ནི་ཞིང་ཆེན་ལེའོ་ནིང་དང་། ཧོ་པེ། ཧྲན་
ཏུང་དང་གྲོང་ཁྱེར་ཐན་ཅིན་བཅས་ཀྱི་དབར་དུ་གནས་ཤིང༌། དེའི་རྒྱ་ཁྱོན་ལ་
སྤྱི་ལེ་གྲུ་བཞི་མ་ཁྲི་ཚོ་དགུ་དང་བདུན་སྟོང་ཡོད་པ། དེའི་ཆ་སྙོམས་ཀྱི་གཏིང་
ཟབ་སྤྱི་ཁྲེ་ཉི་ཤུ་རྩ་དྲུག་ཡིན་ཞིང་དེ་ནས་ཤའ་དང༌། སྡིག་སྲིན། ཉ་ཧོང་ཧའ་
བཅས་ཐོན་པ་ཡིན་ཞེས་ཤོད་པ་དང་ཡང་ཆོས་ལུགས་པས་པེ་ཏའེ་ཧའི་རྒྱ་མཚོ་
ནི་མཚོ་ལྷས་ཁ་ལོ་བསྒྱུར་བའི་རྒྱ་མཚོ་ཞིག་ཡིན་པར་ངོས་འཛིན་བྱེད་པ་རེད།
རྩོམ་རིག་པས་ནི་སྒྱུ་རྩལ་གྱི་རྣམ་པ་དཔྱད་ནས་པེ་ཏའི་ཧའི་མཚོ་ཁུག་དེ་མཚོན་
པར་བྱེད་ཀྱི་ཡོད། དཔེར་ན། རྩོམ་པ་པོ་ཡང་མོ་ཡིས་བྲིས་པའི་《གཞོན་ནུའི་
ལང་ཚོའི་གླུ་དབྱངས་》ཞེས་པའི་ནང་དུ་“ཏའོ་ཅིང་གིས་འགྲམ་གྱི་བྱེ་ཐང་དུ་
ལང་བ་དང་སྤྲོ་བ་རབ་ཏུ་འཕེལ་བའི་ངང་ཁ་གཡེང་མིག་གཡེང་མེད་པར་རྒྱ་
མཚོ་ཆེན་པོར་བལྟ་བཞིན་ཡོད། སྔ་དྲོར་ནམ་མཁའ་དྭངས་ཤིང་གནམ་གཤིས་
p8
Ch
ལ
122



རྩོམ་རིག་རྣམ་བཤད།
ལེགས་པ་དང་གནམ་མཐར་སྤྲིན་དཀར་སྲབ་པོ་ཐར་ཐོར་མཁྲིགས་པ། མཚོ་
མོའི་ཆུ་ནི་ཨ་སྔོན་ནམ་མཁའ་ལྟར་སྔོ་ཞིང་དྭངས་ལ་གོས་དར་ཇི་བཞིན་དངུལ་
འོད་ཆེམས་ཆེམས་ དུ་ འཕྲོ་ བཞིན་ ཡོད། ཁུ་ སིམས་ དབེན་ པོའི་ གཉིད་ དུ་
བཞུགས་པ་ལྟ་བུའི་མཚོ་མོ་དེ་ཉིད་ཀྱི་ཁ་ན། ཐག་རིང་གི་སར་རླུང་གཡོའི་རས་
དཀར་ བཀལ་ བའི་ ཉ་ གྲུ་ དུ་ མ་ རླུང་བུ་ དང༌ སྦྲགས་ ནས་ བསྐྱོད་ བཞིན་ ཡོད།
བརྗིད་ཉམས་ལྡན་ལ་ཡངས་ཤིང་རྒྱ་ཆེ་བའི་མཚོ་མོ་དེ་ཉིད་ཀྱི་མདུན་དུ་ཉིན་
ཤས་རིང་དམ་དྲག་གིས་གནས་སུ་གྱུར་བའི་ལིན་ཏའོ་ཅིང་གི་སྙིང་ཁ་དེ་རིམ་
བཞིན་ལྷོད་པར་གྱུར་རོ་”ཞེས་བྲིས་ཡོད།
གོང་གསལ་དཔེ་དེ་ཡི་ཐོག་ནས་མཐོང་ཐུབ་པར་མདུན་མ་དེ་ལྐོག་འགྱུར་
གྱི་ཚན་རིག་གི་ཐ་སྙད་ལ་བརྟེན་ནས་རྒྱ་མཚོར་ངོས་འཛིན་བྱེད་པ་དང་རྗེས་མ་
དེས་ཞིབ་ཕྲའི་འཚོ་བའི་དཔེ་རིས་ལ་བརྟེན་ནས་རྒྱ་མཚོའི་རྣམ་པ་དྲངས་པ་ཞིག་
ཡིན། གནད་བསྡུས་ཀྱིས་ བཤད་ཚེ་གཟུགས་བཀོད་བསམ་གཞིགས་ནི་ཞིབ་
ཕྲའི་ཚོར་སྣང་གི་འཚོ་བའི་དཔེ་རིས་རིམ་པ་ལྟར་ཆགས་ལ་བརྟེན་ནས་བསམ་
གཞིགས་བྱེད་པ་ཞིག་ཡིན།
གཉིས་པ། བསམ་བློའི་བཀོད་ཤུགས་ཀྱི་སྐོར།
བསམ་བློའི་བཀོད་པ་ནི་ངལ་རྩོལ་གྱི་བརྒྱུད་རིམ་ནང་དུ་འཕེལ་རྒྱས་བྱུང་
བ་ཞིག་ ཡིན་ལ། དེ་ནི་ མིའི་ རིགས་ ཀྱི་བསམ་ པའི་ འགུལ་ བསྐྱོད་བྱེད་ པའི་
དམིགས་བསལ་གྱི་ཁྱད་ཆོས་ཤིག་ཡིན། མི་རྣམས་ཀྱི་རང་འབྱུང་ཁམས་བསྒྱུར་
བཀོད་བྱེད་པའི་ངལ་རྩོལ་གྱི་ནང་དུ་ངལ་རྩོལ་མ་བྱས་ཀྱི་གོང་དུ་མི་རྣམས་ཀྱིས་
ངལ་རྩོལ་གྱི་འབྲས་བུ་བློ་ཡུལ་ལ་ཤར་ཐུབ་པ་བྱེད་དགོས། དེ་འདྲ་བྱས་ཚེ་རང་
ཉིད་ཀྱིས་ལས་ཀ་བྱེད་པའི་དམིགས་ཡུལ་ཤེས་ཐུབ་ལ། བློ་ཡུལ་ཏུ་འཆར་བའི་
མདུན་ལམ་དེ་ལ་གཞིགས་ཏེ་བྱ་སྤྱོད་ཀྱང་སྤེལ་ཐུབ། མི་རྣམས་ཀྱིས་བསམ་ཚོད་
123
]
，



ལེའུ་གཉིས་པ། གསར་རྩོམ་གྱི་སྐོར།
བྱས་ཏེ་འཚོ་བ་དངོས་ཀྱི་ནང་དུ་མེད་པའི་བྱ་དངོས་ཀྱི་གཟུགས་བརྙན་བསྐྲུན་གྱི་
ཡོད་པ་མ་ ཟད། གསར་རྩོམ་དང༌། ཚན་ རིག་ གསར་གཏོད། ལག་རྩལ་
གསར་བཅོས་ བཅས་ མཐའ་ དག་ ལ་ གསར་ བསྐྲུན་ གྱི་རང་ བཞིན་ ལྡན་ པའི་
བསམ་བློའི་བཀོད་པ་བྱ་རྒྱུ་དེ་ནི་སྔོན་འགྲོའི་ཆ་རྐྱེན་ཞིག་རེད། གསར་བསྐྲུན་
གྱིས་རང་བཞིན་ལྡན་པའི་བསམ་བློའི་བཀོད་པའི་དམིགས་བསལ་གྱི་རྣམ་པ་
ཞིག་ནི་འཚོ་བའི་འདུན་པ་དང་ཟུང་འབྲེལ་བྱེད་ཐུབ་ པ་ ཞིག་ཡིན་པ་དང་།
ཡང་མ་འོང་པར་ཁ་ཕྱོགས་ཐུབ་པའི་བསམ་པའི་བཀོད་པ་དེ་ནི་འཕྲུལ་སྣང་དང་
འཆར་སྒོ་དེ་ཡིན། གསར་བསྐྲུན་གྱིས་རང་བཞིན་ལྡན་པའི་བྱ་དངོས་མང་པོ་
ཞིག་ནི་རྟག་ཏུ་འཕྲུལ་སྣང་དང་འཆར་སྒོར་བརྟེན་ནས་བྱུང་འགོ་ཚུགས་པ་ཞིག་
ཡིན། དཔེར་ན། གནམ་གྲུ་གསར་གཏོད་དང་། འཇིག་རྟེན་མཁའ་བསྐྱོད།
ལྷ་སྒྲུང་དང་ཚན་རིག་གི་འཆར་སྒོའི་སྒྲུང་སོགས་ཚང་མ་ནི་འཕྲུལ་སྣང་ལ་བརྟེན་
ནས་བྱུང་བ་ཞིག་ཡིན་པ་ལྟ་བུའོ། །
བརྩམས་ཆོས་ གསར་ རྩོམ་ བྱེད་ སྐབས་ ཀྱི་ བསམ་ བློའི་ བཀོད་ པ་ དང༌།
འཕྲུལ་སྣང་སོགས་ནི་རྩོམ་པ་པོ་རྣམས་ལ་འཚོ་བ་དངོས་ཀྱི་ནང་ནས་མྱོང་ཚོར་
བྱུང་བའི་ཉམས་མྱོང་དེ་དག་གཟུགས་བཀོད་བསམ་གཞིགས་བྱེད་པའི་རྩ་བའི་
རྒྱུ་ཆར་ འགྱུར་ བ་ དང་ དེ་ རྟིང་ངེས་ པར་ དུ་ གཅིག་ བརྟེན་ གཅིག་ དྲན་དང༌།
བསམ་བློའི་བཀོད་པ། འཕྲུལ་སྣང་བཅས་ལ་བརྟེན་ནས་སོ་སོས་ཤེས་ཚོར་བྱུང་
བའི་བྱ་དངོས་དང་ཤེས་ཚོར་མ་བྱུང་བའི་བྱ་དངོས་མཉམ་བསྲེས་བྱས་ཏེ་བསམ་
ཚོད་བྱེད་པའི་སྒྱུ་རྩལ་གྱི་འཇིག་རྟེན་ཁམས་སུ་འཕུར་བསྐྱོད་བྱས་ཏེ། རྩོམ་པ་
པོའི་བསམ་བློའི་བརྩེ་དུང་དང་སྤྱི་ཚོགས་ཀྱི་བྱ་དངོས་མཚོན་པར་བྱེད་པ་དེ་ཡིན།
གཟུགས་བཀོད་ བསམ་ གཞིགས་བྱེད་ པ་ དང་ ཆབས་ ཅིག་ བསམ་ པའི་ བཀོད་
ཤུགས་ལ་སྦྱོང་བརྡར་བྱེད་དགོས་པ་མ་ཟད། བསམ་བློའི་བཀོད་པའི་ནུས་པར་
ཤིན་ཏུ་སྣང་ཆེན་བྱེད་དགོས་པ་ཞིག་ཡིན། ཀོར་ཀིས་“བསམ་པའི་བཀོད་པ་ནི་
གཟུགས་བརྙན་གསར་བསྐྲུན་བྱེད་པའི་རྩོམ་རིག་སྒྱུ་རྩལ་གྱི་ཆེས་ངོ་བོར་གྱུར་
124



རྩོམ་རིག་རྣམ་བཤད།
བའི་ཐབས་ཤེས་ཀྱི་གྲས་ཤིག་རེད། བསམ་པའི་བཀོད་པས་རྒྱུ་ཆར་ཞིབ་འཇུག་
དང་གདམ་གསེས་བྱེད་པའི་བྱ་རིམ་ལེགས་སྒྲུབ་བྱེད་ཀྱི་ཡོད་པ་མ་ཟད། མཐར་
རྒྱུ་ཆ་རྣམས་གསོན་རྗེན་དང་། སྒྲུབ་པ་དང་དགག་པའི་དོན་སྙིང་ལྡན་པའི་
དཔེ་མཚོན་ ཅན་ དུ་ བསྒྱུར་ རྒྱུ་ དེ་ ཡིན་” ཞེས་ གསལ་ བཤད་ གནང་ ཡོད་ ལ།
མཛེས་རིག་མཁས་དབང་ཧེ་ཀོར་གྱིས་“ ཆེས་ཁྱད་དུ་འཕགས་པའི་སྒྱུ་རྩལ་གྱི་
འཇོན་ཐང་ནི་བསམ་པའི་བཀོད་པ་རེད་” ཅེས་གསུངས་པ་དང༌། ཀྲུང་གོའི་
གནའ་རབས་ཀྱི་གཞུང་ལུགས་མཁས་པ་རླུའུ་རྩི་ཡིས་རྩོམ་པ་པོའི་བསམ་པའི་
བཀོད་པ་བྱེད་པའི་སྐོར་གསུངས་སྐབས་” རྩོམ་པ་པོས་གཟུགས་བཀོད་བསམ་
གཞིགས་བྱེད་འགོ་བརྩམས་པ་ནས་ཕྱོགས་མང་པོའི་ཐད་ཀྱི་བསམ་པའི་བཀོད་
པ་ཕུན་སུམ་ཚོགས་པོ་བྱེད་དགོས་ཤིང་། བསམ་པའི་བཀོད་པར་བརྟེན་ནས་
རྩོམ་པ་པོས་མཐོན་པོའི་རི་བོའི་སྟེང་གི་མཛེས་ལྗོངས་མཐོང་ཐུབ་པ་དང་སེམས་
ཉིད་ཕྱོགས་བཞི་མཚམས་བརྒྱད་ནས་བྱ་བ་དང་དངོས་པོའི་རྣམ་པ་སྔར་བས་
གསལ་བ་དང་ཆ་ཚང་བ་མཐོང་ཐུབ་ལ་བྱ་བ་དང་དངོས་པོའི་གནས་ལུགས་ཀྱང་
སྔར་བས་ གསལ་ ཞིང་ ཡང་ དག་ པ་ མཐོང་ ཐུབ་ པ་ཡིན་” ཞེས་ གསུངས་ ཡོད།
ལེའུ་ཞའོ་ཡིས་ཀྱང་“རྩོམ་པ་པོས་གཟུགས་བཀོད་བསམ་གཞིགས་བྱེད་པའི་དུས་
སུ་སེམས་ཉིད་ས་ཐག་ཤིན་ཏུ་རིང་པོའི་སར་རྒྱུ་ཆོག་པ་ཡིན། དུས་ཚོད་ཀྱི་ཐོག་
ནས་བཤད་ན་དེས་ལོ་སྟོང་ཕྲག་ཡན་གྱི་གནས་ཚུལ་ལ་བསམ་བློ་གཏོང་ཆོག་པ་
དང༌། བར་སྣང་ཁམས་ཀྱི་ཐད་ནས་བཤད་ན་དེས་ལེ་བར་ཁྲི་ཁྲག་གི་ཕ་རོལ་གྱི་
ས་ཕྱོགས་སུ་བལྟ་ཆོག་པ་ཡིན། དེས་སྙན་ཚིག་འབྲི་བསམ་པའི་སྐབས་སུ་རྣ་
བར་འཕྲལ་མར་སྙན་འཇེབས་ལྡན་ལ་དྭངས་ཤིང་གསལ་བའི་སྒྲ་དབྱངས་སྒྲོག་
པ་དང་། ས་གཞི་ཆེན་པོའི་རྣམ་པ་བློ་རུ་འཆར་སྐབས་མིག་གི་མདུན་དུ་རླུང་
དང་སྤྲིན་ གྱི་འཕོ་ འགྱུར་ དང་ མཚར་ སྡུག་ བརྗིད་རླབས་ ལྡན་པའི་ སྣང་ཚུལ་
འཆར་བ་ཡིན་ཞེས་གསུངས་ཡོད། དེ་དག་ནས་ང་ཚོས་མཐོང་ཐུབ་པར་མིག་
མདུན་ནས་ཤེས་ཚོར་བྱུང་བ་མ་ཡིན་པའི་བྱ་བ་དང་དངོས་པོའི་རིགས་དག་
125.



ལེའུ་གཉིས་པ། གསར་རྩོམ་གྱི་སྐོར།
སེམས་ཁམས་སུ་མངོན་ཐུབ་པ་བྱེད་པའི་བསམ་གཞིགས་བྱེད་སྟངས་དེ་རིགས་
ནི་བསམ་པའི་བཀོད་པ་ཡིན། དེའང་ཁྱོད་ཀྱིས་ཁ་བས་ཁེངས་པའི་ས་གཞིའི་
སྟེང་ནས་རྐང་རྗེས་སྟར་གཅིག་མཐོང་བའི་སྐབས་སུ་ཁྱེད་ཀྱིས་རྐང་རྗེས་དེ་ནི་མི་
ཞིག་གིས་ས་ཕྱོགས་གང་ནས་ཡོང་སྟེ་བཞག་པ་ཡིན་པ་དང༌། ཐང་གཤོང་ནས་
ཡོང་བའམ། ཡང་ན་ནགས་ཚལ་ནས་ཡོང་བ་དང༌། མི་དེ་ས་ཕྱོགས་གང་དུ་
བསྐྱོད་པ་དང༌། མི་དེ་སྐྱེས་པའམ་ཡང་ན་བུད་མེད་ཡིན་ནམ། ཡང་ན་རྒན་
རྒན་ཡིན་པ་སོགས་ཀྱི་བསམ་ཚོད་བྱེད་སྲིད་པ་ལྟར་ཡིན། རྩོམ་པ་པོས་སྒྱུ་རྩལ་
གྱི་རྟོགས་ཞིབ་བྱས་པའི་རྨང་གཞིའི་ཐོག་ཏུ་ཆགས་སྡང་བསམ་ཚུལ་གྱི་སྐུལ་མའི་
འོག་རང་ཉིད་ནས་ཐོས་མྱོང་རུང་མིག་གི་མདུན་དུ་མེད་པའི་བྱ་དངོས་དག་ཧ་
ལམ་མིག་མདུན་དུ་ཡོད་པ་ལྟར་སེམས་ཁམས་སུ་མངོན་ཐུབ་ཐབས་བྱས་ཐོག་སྒྱུ་
རྩལ་གྱི་ཐད་དངོས་ཡོད་གནས་ཚུལ་དང་མཐུན་པར་བྱེད་དགོས་པའི་དགོས་
འདུན་ལྟར་རང་ཉིད་ནས་མཐོང་མྱོང་མེད་པའི་འཚོ་བའི་དཔེ་རིས་གསར་འབྲི་
བྱེད་དགོས་ཤིང་། དེ་རྗེས་གསོན་ཉམས་ལྡན་པའི་སྐད་ཆར་བརྟེན་ནས་ཀློག་པ་
པོའི་སྤྱན་སྔར་འདྲེན་དགོས་པ་བཅས་དེ་རྣམས་ནི་སྒྱུ་རྩལ་གྱི་བསམ་པའི་བཀོད་
པ་བྱེད་པའི་བྱ་རིམ་ཡིན་པ་དང་། བསམ་པའི་བཀོད་པ་བྱས་ཚེ་གཞི་ནས་རྩོམ་
རྩལ་ལ་ བརྟེན་ནས་ལྐོག་ གྱུར་ གྱི་རིགས་ལ་ གཟུགས་དབྱིབས་དང་ཁ་ མདོག་
ཆགས་སྡང་གི་བསམ་ཚུལ་བཅས་སྦྱོར་ཐུབ་པ་དང༌། བསམ་པའི་བཀོད་པ་
བརྒྱུད་ཚེ། གཅིག་ནས་བྱ་དངོས་སྤྱིར་བཏང་བ་རྣམས་མཚར་ལ་དངར་བ་ཞིག་
ཏུ་གྱུར་ནས་སྒྱུ་རྩལ་གྱི་ཐུན་མོང་མ་ཡིན་པའི་གསར་བསྐྲུན་གྱི་རང་བཞིན་མཚོན་
ཐུབ་ལ། གཉིས་ནས་སྒྱུ་རྩལ་གྱི་གཟུགས་བརྙན་དེ་ཕུན་སུམ་ཚོགས་ལ་རྣམ་པར་
བཀྲ་བ་དང༌། འཚོ་བ་དངོས་ལས་དེ་བས་གཅིག་སྡུད་དང་། དེ་བས་ཤུགས་
དྲག་ཆེ་བ། དེ་བས་བསམ་འདུན་དང་མཐུན་པ་བཅས་ཀྱི་འཚོ་བའི་དཔེ་རིས་
འབྲི་ཐུབ་རྒྱུ་ཡིན།
126



རྩོམ་རིག་རྣམ་བཤད།
གསུམ་པ། སྤྱི་མཚན་གྱི་བསམ་གཞིགས་དང་གཟུགས་
བཀོད་བསམ་གཞིགས་ཀྱི་འབྲེལ་བའི་སྐོར།
གཟུགས་བཀོད་བསམ་གཞིགས་དང་སྤྱི་མཚན་བསམ་གཞིགས་ཀྱི་གསང་
གནད་གསལ་སྟོན་བྱེད་པར་ངེས་པར་དུ་ལུས་ཁམས་ རིག་ པ་དང་། སེམས་
ཁམས་རིག་པ། མཚན་ཉིད་རིག་པ། ཚན་རིག་གི་ཚོད་ལྟ་སོགས་ཕྱོགས་མང་
པོའི་ཐད་ནས་གཅིག་སྡུད་ཀྱིས་ཞིབ་འཇུག་བྱེད་དགོས་པ་རེད། ཚན་རིག་གིས་
ཞིབ་འཇུག་བྱས་པ་བརྒྱུད་ནས་ཐོབ་པའི་གྲུབ་འབྲས་འགའ་ཞིག་གིས་གཟུགས་
བཀོད་བསམ་གཞིགས་བྱེད་ ཚུལ་ དང་དེ་ གནས་ པར་ཚན་རིག་ གི་ རྨང་ གཞི་
ལེགས་པོ་ཞིག་བཏིང་ཡོད་པ་རེད། 1981ལོར་ནོ་བི་འར་ཚན་རིག་གི་བྱ་དགའ་
ཐོབ་མཁན་སྐུ་ཞབས་ སི་ཕེ་ལི་ཡིས་མིའི་ཀླད་རྩར་ཞིབ་འཇུག་བྱས་པའི་གྲུབ་
འབྲས་ཀྱིས་ར་སྤྲོད་བྱས་པར། མིའི་ཀླད་ཆེན་གཡས་ཕྱོགས་དུམ་ཕྱེད་དེས་གཙོ་
བོ་དོ་དམ་དང་འཆར་སྣང་སོགས་ཀྱི་ལས་ཀ་བྱེད་པ་དང་། མཐོང་སྣང་དང་ཕྱི་
རོལ་ཡུལ་གྱི་བྱ་དངོས་རྣམས་འབྲི་བའི་ནུས་པ་ལྡན་ཡོད་པ་དང་། དེ་ལ་ཚོར་
སྣང་གི་ཀླད་ཆེན་དང་ཡང་ན་རོལ་དབྱངས་ཀྱི་ཀླད་ཆེན་ཞེས་བརྗོད་ལ། གཡོན་
གྱི་དུམ་ཕྱེད་དེས་གཙོ་བོ་རྗེས་དཔག་དང་། གཏན་ཚིགས་དང་དབྱེ་ཞིབ་ཀྱི་
རང་བཞིན་ལྡན་པའི་འགུལ་བསྐྱོད་བྱེད་ཀྱི་ཡོད་པ་དེར་རྗེས་དཔག་གི་ཀླད་ཆེན་
ཞེས་བརྗོད། ཕྱོགས་དེ་གཉིས་འཕེལ་རྒྱས་འགྲོ་བའི་ཚད་གཞི་མི་འདྲ་བར་
བརྟེན་ནས་མི་རྣམས་ལ་རིག་སྟོབས་ཀྱི་ཕྱོགས་ལྷུང་དང་ཁྱད་པར་མི་འདྲ་བ་རེ་
གྲུབ་པ་ཡིན། དེ་བས་དོ་སྣང་བྱེད་དགོས་པ་ཞིག་ནི། མིའི་རིགས་ཀྱི་ཆེས་རྙོག་
འཛིང་ཆེ་བའི་བྱ་དངོས་མང་པོ་ཞིག་ནི་ཀླད་ཆེན་གཡས་དུམ་ཕྱོགས་ལ་བརྟེན་
ནས་བསམ་གཞིགས་བྱེད་ཀྱི་ཡོད་ཅེས་གསུངས་ལ། པ་ཕུ་ལོ་ཕུ་ཡིས་ཚད་མཐོའི་
ཀླད་རྩའི་འགུལ་བསྐྱོད་རིག་པ་ཞེས་པའི་ནང་དུ་ཡང་ཀླད་རྩའི་མཚོན་བརྡ་མི་
127



ལེའུ་གཉིས་པ། གསར་རྩོམ་གྱི་སྐོར། །
འདྲ་བ་གཉིས་ལ་བརྟེན་ནས་མི་རྣམས་ཀྱི་རྒྱུན་གཏན་བསམ་གཞིགས་བྱེད་ཚུལ་
དེར་སྒྱུ་རྩལ་གྱི་རྣམ་ཚུལ་དང་བསམ་གཞིགས་ཀྱི་རྣམ་ཚུལ། བར་གནས་ཀྱི་རྣམ་
ཚུལ་ཞེས་རིགས་ཆེན་པོ་གསུམ་དུ་དབྱེ་བའི་འདོད་ཚུལ་བཏོན་ཡོད་པ་རེད།
མིའི་རིགས་ཀྱི་བསམ་གཞིགས་བྱེད་པའི་རྣམ་པ་མི་འདྲ་བ་ཅི་ཙམ་ཡོད་མེད་ཐད་
ད་ལམ་རྩོད་གཞི་ཡོད་པ་ཞིག་ཡིན་རུང་རྩ་བའི་ཐོག་ནས་བཤད་ན། གཟུགས་
བཀོད་བསམ་གཞིགས་དང་སྤྱི་མཚན་གྱི་བསམ་གཞིགས་བྱེད་ཐབས་གཉིས་པོ་
ནི་ཡོངས་ཁྱབ་ཏུ་གནས་པའི་བསམ་གཞིགས་བྱེད་ཚུལ་མི་འདྲ་བ་གཉིས་ཡིན་ལ།
འཕེལ་རྒྱས་འགྲོ་བའི་བརྒྱུད་རིམ་ནང་དུ་དེ་གཉིས་ནི་ཕན་ཚུན་ཁ་གཏད་ལངས་
པ་དང་ཡང་ན་གཅིག་ཚབ་གཅིག་གིས་བྱེད་པའང་མ་ཡིན་པར་ཕན་ཚུན་སྐུལ་
འདེད་དང་ཕན་ཚུན་ནུས་པ་ཐོན་རེས་བྱེད་པ་ཞིག་ཡིན།
གཟུགས་ བཀོད་ བསམ་ གཞིགས་ དང༌ སྤྱི་ མཚན་ དུ་ གྱུར་ པའི་ བསམ་
གཞིགས་བྱེད་སྟངས་གཉིས་ངོས་འཛིན་ཇེ་ཟབ་ཅན་དུ་འགྱུར་བའི་ཐབས་ཤེས་
ཡང་མི་འདྲ་བ་ཞིག་ཡིན་ལ། ཚོར་སྣང་གི་ཤེས་རྟོག་ནས་རྗེས་དཔག་གི་ཤེས་
རྟོག་ཅན་དུ་འགྱུར་བའི་ཐབས་ཤེས་ཀྱང་མི་འདྲ་བ་ཞིག་ཡིན། གཟུགས་བཀོད་
བསམ་གཞིགས་ཀྱིས་ཞིབ་ཕྲའི་བྱ་དངོས་དང༌། ཚོར་སྣང་གི་རྒྱུ་ཆ་རྣམས་བསྒྱུར་
གྱི་མེད་པ་མ་ཟད། བྱ་དངོས་ནང་ཡོད་ཀྱི་ཆོས་ཉིད་རྣམས་ལ་གཅིག་སྡུད་བྱས་
ཏེ་སྤྱི་མཚན་གྱི་མཚན་ཉིད་དུ་བསྒྱུར་བ་དང༌། དེ་དག་ལ་རིག་པས་བརྡར་ཤ་
བཅད་དེ་ གཏན་འབེབས་བྱེད་ཀྱི་མེད་པར་དཔྱད་གཞི་དེ་དག་གི་ནང་ནས་
གདམ་གསེས་དང༌། གསོན་ཉམས་དོད་པ། བྱ་དངོས་ཀྱི་ངོ་བོའི་ཕྱོགས་བཅས་
མཚོན་པར་བྱེད་ཀྱི་ཡོད་པ་རེད། གཟུགས་བཀོད་བསམ་གཞིགས་བྱེད་པའི་
ཐོག་མའི་དུས་རིམ་དུ་རྩོམ་པ་པོའི་ཀླད་པའི་ནང་དུ་འཆར་བའི་འཚོ་བའི་དཔེ་
རིས་ནི་ཅུང་ཕོན་ཆེ་ལ་ཛ་ཛོར་མང་བ་ཞིག་ཡིན་ཏེ། སྐྱུག་བྲོ་བའི་རིགས་དང་
ལེགས་པའི་རིགས་ མཉམ་ དུ་ གནས་ པ་ དང༌། རྫུན་མ་དང་ངོ་མ་ མཉམ་དུ་
གནས་པ། སྙིགས་རོ་དང་སྙིང་བཅུད་མཉམ་དུ་གནས་པ། ཕྱི་ཚུལ་དང་ངོ་བོ་
128



རྩོམ་རིག་རྣམ་བཤད།
མཉམ་དུ་གནས་པ་བཅས་ཡིན། དེའི་དུས་སུ་རྩོམ་པ་པོའི་ཀླད་པའི་ནང་གི་
འཚོ་བའི་དཔེ་རིས་དེའང་དེ་ཙམ་ཆ་ཚང་པོ་དང་ཁ་གསལ་ཞིག་མེད་པ་དང་།
དབྱིབས་གཞི་དེ་ཙམ་གཏན་འཁེལ་དང་གསལ་པོ་བྱུང་མེད། གཟུགས་བཀོད་
བསམ་གཞིགས་འཕེལ་རྒྱས་འགྲོ་བ་དང་སྦྲགས་ནས་རྩོམ་པ་པོའི་བསམ་པའི་
བཀོད་པའི་ འདབ་ གཤོག་དེ་ འཚོ་ བའི་ བརྟེན་ གཞི་ ནས་ བརྐྱངས་ཏེ་ འཕུར་
བསྐྱོད་ཀྱིས་ཀླད་པའི་ནང་དུ་དྲན་འཆར་མང་དག་བྱུང་བའི་འཚོ་བའི་དཔེ་རིས་
དེ་དག་ ལ་ བསྡུར་ བ་ དང་། གདམ་ གསེས་ དང༌ ཕྱོགས་ བསྡུས། བསྒྱུར་ བ།
མཐུད་སྦྱོར། གསར་སྣོན། བསྒྱུར་བཅོས། གསར་འབྲི་སོགས་བྱེད་པའི་སྒྱུ་
རྩལ་གྱི་ལས་སྣོན་བྱས་ཁར་སྙིགས་དོར་བཅུད་ལེན་དང་། རྫུན་བསྒྱུར་བདེན་
འཛིན། འདི་ནས་དེ་ཤེས། ཕྱི་ནས་ནང་ ཤེས་པ་བཅས་ཀྱི་ལས་ཀ་བྱས་པ་
བརྒྱུད་གཟུགས་བཀོད་བསམ་གཞིགས་དེ་གཉིས་བྱང་ཆུབ་པའི་ཕྱོགས་སུ་འཕུར་
བསྐྱོད་བྱ་ཐུབ་པ་ཞིག་བྱེད་དགོས། སྐབས་དེར་རྩོམ་པ་པོའི་ཀླད་པའི་ནང་གི་
འཚོ་བའི་དཔེ་རིས་དེ་ ཁ་ གསལ་བ་དང་། ཆ་ཚང་བ། གཅིག་སྡུད་བཅས་
ཆགས་ནས་སྣེ་མང་གཅིག་གྱུར་དང་བརྟན་ཞིང་ཕུན་སུམ་ཚོགས་པའི་སྒྱུ་རྩལ་གྱི་
གཟུགས་བརྙན་གྲུབ་པ་ཡིན། དེ་ནི་ཕྱོགས་བསྡུས་ཅན་ལ་བསྒྱུར་བ་དང་བྱེ་བྲག་
ཅན་ལ་བསྒྱུར་བ་གཉིས་གཅིག་གྱུར་བྱེད་པའི་བྱ་རིམ་ཞིག་ཡིན། དེའང་ཕྱོགས་
གཅིག་ནས་ཕན་མེད་དང་ཕལ་པའི་རིགས་རྣམས་དོར་ནས་གཟུགས་བརྙན་
གྱིས་འཚོ་བའི་ངོ་བོ་དང་ཆོས་ཉིད་ཕྱོགས་བསྡུས་བྱ་བ་དང༌། ཕྱོགས་གཞན་
ཞིག་ནས་འཚོ་བ་དེ་ཉིད་ཀྱི་ཞིབ་ཕྲ་དང་རང་གཤིས་ལྡན་པའི་དམིགས་བསལ་གྱི་
ཁྱད་ཆོས་དོར་ན་མི་འགྲིག་པ་ཞིག་ཡིན། མའོ་ཏུན་གྱིས་“ འཚོ་བའི་དཔྱད་
གཞིའི་རྒྱུ་ཆར་དབྱེ་འབྱེད་དང་ཕྱོགས་བསྡུས། གདམ་གསེས་བཅས་བྱེད་པ་
དང་། བརྩམས་བྱའི་བསམ་བློའི་སྙིང་དོན་གཏན་འཁེལ་བྱེད་པར་གཙོ་བོར་
གཏན་ཚིགས་རིག་པ་དང་མཐུན་པའི་བསམ་གཞིགས་བྱ་རྒྱུ་དེས་ནུས་པ་ཐོན་པ་
ཡིན་ལ། དེ་དང་སྦྲགས་ནས་གཟུགས་བཀོད་བསམ་གཞིགས་ཀྱང་ཡོད་པ་ཡིན།
129



ལེའུ་གཉིས་པ། གསར་རྩོམ་གྱི་སྐོར།
དཔེ་མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་བསྐྲུན་པ་དང་། མི་ སྣའི་
གཤིས་རྒྱུད་དང་ཞིབ་ཕྲའི་གྲུབ་བྱེད་ཁག་འབྲི་བ། སྤྱི་ཚོགས་ཀྱི་འཚོ་བ་དང་
བརྩམས་བྱའི་ནང་གསལ་མི་སྣ་གཙོ་བོའི་བྱེད་སྒོ་སྤེལ་ཡུལ་ཞིབ་ཕྲ་འབྲི་བ་སོགས་
ནི་གཙོ་བོ་གཟུགས་བཀོད་བསམ་གཞིགས་བྱ་རྒྱུ་དེས་ནུས་པ་ཐོན་པ་ཞིག་ཡིན།
འོན་ཀྱང་ གཏན་ཚིགས་ རིག་ པ་ དང༌ མཐུན་ པའི་ བསམ་ གཞིགས་ བྱ་ རྒྱུའང༌
གནས་ཡོད་པ་རེད” ཅེས་གསུངས། རྩོམ་པ་པོས་འཚོ་བར་ཟབ་འཇུག་བྱས་པ་
ནས་བརྩམས་ཆོས་སྒྲུབ་པར་བྱེད་པའི་བརྒྱུད་རིམ་ནང་དུ་བསམ་གཞིགས་བྱེད་
པའི་བར་གྱི་ཕྱོགས་ཚང་མའི་ཐད་གཟུགས་བཀོད་བསམ་གཞིགས་བྱ་དགོས་པ་
ཡིན་ལ། དེ་དང༌སྦྲགས་ནས་གཏན་ཚིགས་རིག་པ་དང་ མཐུན་པའི་བསམ་
གཞིགས་བྱ་རྒྱུ་དེ་དང་ཡང་ཁ་བྲལ་ཐབས་མེད་པ་ཞིག་ཡིན་ནོ།
1. གཟུགས་བཀོད་བསམ་གཞིགས་ཞེས་པའི་གོ་དོན་གང་ཡིན་ནམ།
2. གཟུགས་བཀོད་བསམ་གཞིགས་དང་སྤྱི་མཚན་བསམ་གཞིགས་གཉིས་ཀྱི་འབྲེལ་
བ་དང་ཁྱད་པར་ཅི་འདྲ་ཡིན་ནམ།
3. བསམ་བློའི་བཀོད་ཤུགས་ཞེས་པའི་གོ་དོན་གང་ཡིན་ནམ།
130



རྩོམ་རིག་རྣམ་བཤད།
ས་བཅད་གསུམ་པ། གསར་རྩོམ་དེ་དཔེ་
མཚོན་ཅན་དུ་བསྒྱུར་དགོས།
སྤྱི་ཚོགས་ཀྱི་འཚོ་བ་ནི་རྩོམ་རིག་གསར་རྩོམ་བྱེད་པའི་འབྱུང་ཁུངས་ཉག་
ཅིག་ཡིན་རུང་འཚོ་བ་ནི་སྒྱུ་རྩལ་མ་ཡིན་ལ། དོན་དངོས་སྣ་ཚོགས་གནས་ཡོད་
པ་དེ་དག་ཀྱང་བརྩམས་ཆོས་འབྲི་བའི་གཞི་ཡིན་པ་ལས་འབྲི་བྱ་དངོས་དེ་མ་
ཡིན་པ་མ་ཟད། རྩོམ་རིག་སྒྱུ་རྩལ་གྱི་ཐོག་ནས་མཚོན་པར་བྱས་པའི་སྤྱི་ཚོགས་
ཀྱི་འཚོ་བ་དེ་དང་འཚོ་བ་དངོས་དེ་བསྡུར་ཞིབ་ཅིག་བྱས་ཚེ། དེ་ནི་རྒྱ་མཚོའི་
ནང་གི་ཆུ་ཐིགས་ཙམ་ཞིག་ཡིན། ཧེ་ཀོར་གྱིས་“ལད་མོ་བྱེད་རྒྱུ་ཁོ་ནར་བརྟེན་
ཚེ་རྩོམ་རིག་སྒྱུ་རྩལ་གྱིས་གང་ལྟར་རང་བྱུང་ཁམས་དང་འགྲན་རྩོད་བྱེད་མི་ཐུབ་
ལ། སྒྱུ་རྩལ་གྱིས་རང་བྱུང་ཁམས་དང་འགྲན་རྩོད་བྱས་ན། དེ་ནི་འབུ་ཆུང་
གིས་ལྟོ་འགྲོ་བྱས་ཏེ་གླང་ཆེན་ལ་རྗེས་འདེད་བྱས་པ་དང་འདྲའོ” (ཧེ་ཀོར་གྱི་
《མཛེས་རྩལ་རིག་པ་》ཞེས་པ་དེབ་དང་པོའི་ཤོག་གྲངས་51ལ་གསལ་）ཞེས་
གསུངས། འོན་ཏེ་མི་རྣམས་ཀྱིས་འཚོ་བར་འདོད་བློ་ཁེངས་ནས་མི་སྡོད་པར་ད་
དུང་རྩོམ་རིག་སྒྱུ་རྩལ་ལ་རེ་བཅོལ་བྱེད་པའི་རྒྱུ་མཚན་ནི་རྩོམ་རིག་སྒྱུ་རྩལ་དེ་
དཔེ་མཚོན་ཅན་དུ་བསྒྱུར་ཡོད་རྐྱེན་དོན་དངོས་ཐོག་འཚོ་བ་དངོས་ལས་ཚད་
མཐོ་བ་དང་། གཅིག་སྡུད་ཀྱི་རང་བཞིན་རྒྱ་ཆེ་བ་ཞིག་ཡོད་པའི་རྐྱེན་གྱིས་རེད།
དེ་ལྟར་ང་ཚོས་དཔེ་མཚོན་ཅན་དུ་བསྒྱུར་བར་བྱེད་པའི་གོ་དོན་དང་། དཔེ་
མཚོན་ཅན་དུ་བསྒྱུར་བར་བྱེད་པའི་རྩ་བའི་ཆོས་ཉིད་དང་། དཔེ་མཚོན་ཅན་
དུ་བསྒྱུར་སྐབས་སྒྱུ་རྩལ་གྱི་བྱེད་ཐབས་བེད་སྤྱོད་བྱེད་རྒྱུ་བཅས་ཀྱི་ཐད་ལ་ཤེས་
རྟོགས་དང་ངོས་འཛིན་བྱེད་དགོས་པ་ཞིག་ཡིན།
o z
ir ir ir ir
131



ལེའུ་གཉིས་པ། གསར་རྩོམ་གྱི་སྐོར།
དང་པོ། དཔེ་མཚོན་ཅན་དུ་བསྒྱུར་བར་བྱེད་པའི་གོ་དོན།
དཔེ་མཚོན་ཞེས་པ་ནི་རྩོམ་མཁན་རྣམས་ཀྱི་སྒྱུ་རྩལ་གསར་བསྐྲུན་གྱི་ལས་
ལ་བཤད་པ་ཡིན་ཏེ། འཚོ་བའི་ནང་གི་རང་གཟུགས་དུ་མ་ལ་རྟོག་ཞིབ་དང༌།
གཟུང་འཛིན། ཉམས་ལེན། ཤེས་རྟོག་ཉམས་ཚོད་ལོན་པའི་རྨང་གཞིའི་སྟེང་
དུ་གསར་བསྐྲུན་གྱི་རང་བཞིན་ལྡན་པའི་སྒོ་ནས་སྒྱུ་རྩལ་གྱིས་ཕྱོགས་བསྡུས་དང་
ཉིང་བསྡུས། ལས་སྣོན། བཟོ་བཅོས་བཅས་བྱས་ཏེ་མི་སྣའི་རང་གཤིས་བྱེ་བྲག་
པ་དང་རང་གཤིས་ཐུན་མོང་བ་དེ་སྔར་ལས་མངོན་པར་གསལ་བ། སྔར་ལས་
གྱ་ནོམ་པ། སྔར་ལས་གཏིང་ཟབ་པར་གྱུར་ཅིང་། སྔར་ལས་ཕུན་སུམ་ཚོགས་
པའི་གཅིག་འདུ་ཞིག་ཡོང་ཐུབ་པ་བྱེད་རྒྱུ་དེ་ནི་དཔེ་མཚོན་ཅན་དུ་བསྒྱུར་རྒྱུར་
རག་ལས་པ་ཡིན་པས་དཔེ་མཚོན་ཅན་དུ་བསྒྱུར་རྒྱུ་དེ་ནི་སྒྱུ་རྩལ་གྱི་དཔེ་མཚོན་
གསར་བཟོ་བྱེད་པའི་ ཐབས་ལམ་ཉག་གཅིག་དང་རིག་རྩལ་གསར་རྩོམ་བྱེད་
པའི་རྩ་བའི་ཆོས་ཉིད་ཅིག་ཡིན།
དཔེ་མཚོན་ཅན་དུ་ཇི་ལྟར་བསྒྱུར་བར་བྱེད་དགོས་ཞེ་ན། དེ་ནི་རྩོམ་པ་
པོས་དཔེ་མཚོན་དང་དཔེ་མཚོན་དེ་ཙམ་མ་ཡིན་པའི་འཚོ་བའི་རྒྱུ་ཆ་དག་ལ།
རྩོམ་རིག་སྒྱུ་རྩལ་གྱི་དམིགས་བསལ་ཆོས་ཉིད་ལ་གཞིགས་ཏེ་གདམ་གསེས་དང༌།
གཅིག་སྡུད། རབ་བཏགས། དྭངས་སྙིགས་ཕྱེ་བ། འཆར་སྒོ་དང་གཟུགས་
བཀོད་བསམ་གཞིགས་བཅས་ཀྱི་ཐོག་ནས་སྒྱུ་རྩལ་གྱི་གཟུགས་བརྙན་དུ་བསྒྱུར་
བའི་བརྒྱུད་རིམ་དེར་དཔེ་མཚོན་ཅན་དུ་བསྒྱུར་བ་བྱེད་པ་ཞེས་བརྗོད་པ་ཡིན་ལ།
དོན་དངོས་ཐོག་སྤྱི་ཚོགས་ཀྱི་འཚོ་བའི་སྣང་ཚུལ་མང་པོ་ཞིག་ལ་གཅིག་སྡུད་དང་
དཔེ་མཚོན་གྱི་རང་བཞིན་ལྡན་མེད་པ་མ་ཟད། དཔེར་འོས་ཀྱི་བྱ་དངོས་དང་
དཔེར་འོས་ཀྱི་བདེན་དོན་ཞིག་མཚོན་པར་བྱེད་མི་ཐུབ་པས་དཔེར་འོས་ཀྱི་བྱ་
དངོས་མཚོན་ཕྱིར་སྒྱུ་རྩལ་གྱིས་དོན་བསྡུ་བྱེད་དགོས་པ་རེད།
132



རྩོམ་རིག་རྣམ་བཤད།
ཀོར་ཀིས་“ སྣང་ཚུལ་རྣམས་ངེས་པར་དུ་དཔེ་མཚོན་ཅན་དུ་བསྒྱུར་དགོས།
བྱ་དངོས་ཆུང་ངུ་ཞིག་ཡིན་ཡང་ཚབ་བྱེད་ཀྱི་རང་བཞིན་ལྡན་པའི་བྱ་དངོས་དེ་
དག་གནད་དོན་ཆེན་པོ་ཞིག་དང་དཔེ་མཚོན་གྱི་བྱ་དངོས་ཞིག་ཏུ་རྩོམ་འབྲི་བྱེད་
དགོས་ངེས་ ཤིག་ ཡིན། དེ་ ནི་ རྩོམ་ རིག་ སྒྱུ་ རྩལ་ གྱི་ ལས་ འགན་ ཡིན་ ནོ་”
（《གཞོན་ནུ་རྩོམ་པ་པོ་དང་གླེང་མོལ་གནང་བ་》《རྩོམ་རིག་སྒྱུ་རྩལ་གྱི་དཔྱད་
རྩོམ་འདེམས་བསྒྲིགས་》ཅེས་པའི་ཤོག་གྲངས་307ལ་གསལ་)ཞེས་གསུངས་པ་
དང༌། དཔེ་མཚོན་ཅན་དུ་བསྒྱུར་བར་བྱེད་པར། གཅིག་ནས་ངེས་པར་དུ་
འཚོ་བ་དངོས་ཀྱི་ཐོག་མའི་རྒྱུ་ཆ་དེ་རྨང་གཞིར་འཛིན་དགོས་པ་དང་། འཚོ་བ་
དངོས་གཞིར་བཟུང་ སྟེ་ སྣེ་མང་ཕུན་སུམ་ཚོགས་པའི་འཚོ་བར་སྒྱུ་རྩལ་ གྱིས་
གཅིག་སྡུད་བྱས་ཏེ། གནད་དོན་ཆེན་པོ་ཞིག་ཏུ་འགྱུར་ཐུབ་པ་བྱ་དགོས་ལ།
འཚོ་བའི་སྣང་ཚུལ་ཆུང་ངུ་དེ་དག་ཡང་ལས་སྣོན་དང་བཙོ་སྦྱངས། བསྒྱུར་
བཀོད་བྱས་ནས་གྲུབ་པར་བྱེད་དགོས་པ་དེ་རེད། གལ་སྲིད་འཚོ་བ་དངོས་དང་
ཁ་བྲལ་ཚེ་གནད་དོན་ཆུང་ངུ་དེ་དག་ཆེན་པོ་ཞིག་ཏུ་འགྱུར་བ་དང་། དཔེ་
མཚོན་གྱི་རང་བཞིན་ལྡན་པ་ཞིག་ཏུ་འགྲུབ་མི་ཐུབ་པ་དེ་ཡིན།
གཉིས་ནས་ དཔེ་མཚོན་ཅན་དུ་བསྒྱུར་བར་བྱེད་དགོས་ པ་རེད། བློ་
མཐུན་མའོ་ཙེ་ཏུང་གིས་རྩོམ་རིག་སྒྱུ་རྩལ་གྱི་དཔེ་མཚོན་ཅན་དུ་བསྒྱུར་བར་བྱེད་
པའི་ཆོས་ཉིད་ལ་ཞིབ་འཇུག་གཏིང་ཟབ་གནང་སྟེ་གསུངས་དོན།“མིའི་རིགས་
ཀྱི་སྤྱི་ཚོགས་ཀྱི་འཚོ་བ་ནི་རྩོམ་རིག་དང་སྒྱུ་རྩལ་གྱི་འབྱུང་ཁུངས་ཉག་ཅིག་དང་།
རྩོམ་རིག་དང་སྒྱུ་རྩལ་གྱིས་འགྲན་མི་ཐུབ་པའི་ནང་དོན་ཡིད་དབང་འཕྲོག་ཞིང་
ཕུན་སུམ་ཚོགས་པོ་ཡོད་པ་ཅིག་ཡིན་ནའང་མི་དམངས་ཀྱི་འདོད་པ་དེ་མིའི་
རིགས་ཀྱི་སྤྱི་ཚོགས་ཀྱི་འཚོ་བས་མ་གང་བར་རྩོམ་རིག་དང་སྒྱུ་རྩལ་ལ་རེ་བ་བྱེད་
ཀྱི་ཡོད་པ་རེད། དེའི་རྒྱུ་མཚན་གང་ཡིན་ཟེར་ན། དེ་གཉིས་ཀ་ཡག་པོ་ཡིན་
ནའང་རིག་རྩལ་གྱི་རྩོམ་རིག་ཐོག་ནས་མཚོན་པའི་འཚོ་བ་དེ་སྤྱིར་བཏང་གི་འཚོ་
བ་དངོས་ལས་ཡང་ཚད་མཐོ་བ་དང༌། ནུས་ཤུགས་ཆེ་བ། གཅིག་སྡུད་ཀྱི་རང་
133



ལེའུ་གཉིས་པ། གསར་རྩོམ་གྱི་སྐོར།
བཞིན་ཆེ་བ། དཔེར་འོས་པ། ཕུགས་བསམ་དང་མཐུན་ཆེ་བ་བཅས་བྱེད་ཐུབ་
པ་མ་ཟད། བྱེད་དགོས་པ་ཅིག་ཡང་ཡིན་པར་བརྟེན། དེར་ཡོངས་ཁྱབ་ཀྱི་
རང་བཞིན་དེ་བས་ཀྱང་ཆེ་བ་ཞིག་ཡོད་པའི་རྐྱེན་གྱིས་རེད། གསར་བརྗེའི་རིག་
རྩལ་དེས་འཚོ་བ་དངོས་གཞིར་བཟུང་ནས་མི་མི་འདྲ་བ་སྣ་ཚོགས་ཀྱི་རྣམ་པ་
གསར་བསྐྲུན་བྱས་ནས་མང་ཚོགས་ཀྱི་ལོ་རྒྱུས་གོང་དུ་འཕེལ་བར་རོགས་རམ་
བྱེད་དགོས་ཀྱི་རེད། དཔེར་ན། ཕྱོགས་གཞན་ཞིག་ནས་མི་རྣམས་བཀྲེས་
ལྟོགས་དང༌ གྲང་ འཁྱག་ གཉའ་ གནོན་ བཅས་ མྱོང༌ དགོས་ ཀྱི་ ཡོད་ པ་ རེད།
ཕྱོགས་གཅིག་ནས་མི་ལ་བཤུ་གཞོག་དང་མིས་མི་ལ་གཉའ་གནོན་བྱེད་པའི་དོན་
དངོས་དེ་ཚོ་ ག་ ས་ གར་ ཡོད་ པ་ཡིན་ཙང་ མི་རྣམས་ཀྱིས་ཡང་འཆར་ཅན་གྱི་
གནས་ཚུལ་གཅིག་ལ་བརྩི་ཡི་ཡོད་པ་རེད། རིག་རྩལ་གྱིས་དུས་རྒྱུན་གྱི་སྣང་
ཚུལ་དེ་རྣམས་གཅིག་ལ་སྡུད་ནས་དེའི་ནང་གི་འགལ་བ་དང་འཐབ་རྩོད་གཉིས་
དཔེ་མཚོན་ལ་འགྱུར་བ་བྱས་ནས་རྩོམ་རིག་དང་ཡང་ན་སྒྱུ་རྩལ་གྱི་རྩོམ་རིག་
བཟོས་ན་ མི་དམངས་མང་ཚོགས་ རྨོངས་གཉིད་ནས་ སད་ པ་ དང༌། སེམས་
འགུལ་ཐེབས་ནས་ངར་སྐྱེ་བ་ཞིག་བྱེད་ཐུབ་པ་དང༌། མི་དམངས་མང་ཚོགས་
ཀྱིས་མཐུན་སྒྲིལ་དང་འཐབ་རྩོད་བྱས་ནས་རང་གི་ཁོར་ཡུག་གི་གནས་ཚུལ་སྒྱུར་
བཀོད་བྱེད་ རྒྱུར་སྐུལ་མ་བྱེད་ཐུབ་ པ་ཡོང་ གི་ རེད་”(《ཡན་ཨན་རིག་རྩལ་
བཞུགས་མོལ་ཚོགས་འདུའི་ཐོག་གི་གཏམ་བཤད་》《མའོ་ཙེ་ཏུང་གི་གསུང་རྩོམ་
གཅེས་བཏུས་》དེབ་ གསུམ་ པའི་ ཤོག་ གྲངས་ 122 - 123ལ་ གསལ་》ཅེས་
གསུངས་ཡོད་པ་འདི་ནི་ཚན་རིག་གི་ཐོག་ནས་དཔེ་མཚོན་ཅན་དུ་བསྒྱུར་བར་
བྱེད་པའི་ཆོས་ཉིད་ཕྱོགས་བསྡོམས་བྱས་པ་ཞིག་དང་། གནད་དུ་འཕིགས་པའི་
སྒོ་ནས་དཔེ་མཚོན་ཅན་དུ་བསྒྱུར་བར་བྱེད་པའི་ངོ་བོ་དང་ཉིང་ཁུ་གསལ་སྟོན་
བྱས་པ་ཞིག་ཀྱང་ཡིན། །
རྩོམ་རིག་གསར་རྩོམ་བྱེད་རྒྱུའི་ངོས་ནས་བཤད་ན་དཔེ་མཚོན་ཅན་དུ་
བསྒྱུར་རྒྱུ་དེ་ཡོད་ནའང་འགྲིག་ ལ་ མེད་ནའང་འགྲིག་པའི་ གནད་དོན་ཞིག་
134



རྩོམ་རིག་རྣམ་བཤད།
གཏན་ནས་མ་ཡིན་པར། དཔེ་མཚོན་ཅན་དུ་བསྒྱུར་རྒྱུ་དེ་ནི་རྩོམ་རིག་གསར་
རྩོམ་མཐའ་དག་གི་རྩ་བའི་ཆོས་ཉིད་དེ་ཡིན། ང་ཚོས་ཤེས་གསལ་ལྟར། རྩོམ་
རིག་གསར་རྩོམ་གྱི་རྩ་བའི་ལས་འགན་ནི་དམིགས་བསལ་དང་གསོན་ཉམས་
དོད་པའི་སྒྱུ་རྩལ་གྱི་གཟུགས་བརྙན་བརྒྱུད་དེ་སྤྱི་ཚོགས་འཚོ་བའི་ནང་གི་ངོ་བོ་
དང་ཆོས་ཉིད་ཀྱི་ཕྱོགས་འགའ་ཤས་མཚོན་པར་བྱེད་རྒྱུ་དེ་རེད་ལ་ཀློག་པ་པོ་
རྣམས་ཀྱིས་མཛེས་ཚོར་སློང་ཐུབ་པ་མ་ཟད། སློབ་གསོ་ཐེབས་ནས་འཚོ་བར་
བསྒྱུར་བཀོད་བྱེད་པའི་དཔའ་སྟོབས་སྐྱེ་རུ་འཇུག་དགོས་པ་རེད། དེས་ན་རྩོམ་
པ་པོས་ཅི་འདྲ་བྱས་ཏེ་ལས་འགན་དེ་ལེགས་སྒྲུབ་བྱ་དགོས་ཤེ་ན། དེ་ནི་དཔེ་
མཚོན་ཅན་དུ་བསྒྱུར་བའི་བྱེད་ཐབས་ལ་བརྟེན་དགོས་པ་རེད། སྤྱི་ཚོགས་ཀྱི་
འཚོ་བའི་རང་བཞིན་ནི་རྒྱ་ཆེ་ཞིང་གཏིང་ཟབ་པ་དང་། ལོ་རྒྱུས་དུས་རིམ་སོ་
སོའི་ནང་འགྱུར་ལྡོག་མང་བ་དང༌། གནས་ཚུལ་མང་པོ་མཉམ་དུ་འབྲེལ་ཞིང་
འཕེལ་རྒྱས་འགྲོ་བ། སྐྱེས་སྟོབས་ཀྱི་དཔལ་འབར་བའི་བྱ་དངོས་སྣ་ཚོགས་པ་
ཞིག་ཡིན་རྐྱེན། འཚོ་བ་ནི་ཕུན་སུམ་ཚོགས་ལ་བློས་དཔག་དཀའ་བ་མ་ཟད།
འགལ་བ་མང་ཞིང་རྙོག་འཛིང་ཆེ་བ་ཞིག་ཡིན་པས། རྩོམ་པ་པོས་འཚོ་བའི་རྒྱུ་
ཆ་ཉུང་ཤས་ཤིག་བླངས་ནས་འཚོ་བའི་ངོ་བོ་དང་ཆོས་ཉིད་དེ་མཚོན་པར་བྱེད་
ཐུབ་པ་ཞིག་མ་ཡིན། རྩོམ་པ་པོས་ཇི་ལྟར་བྱས་ཏེ་རང་ཉིད་ཀྱི་ལས་འགན་དེ་
འགྲུབ་པར་བྱེད་དགོས་ཤེ་ན། འཚོ་བའི་སྣང་ཚུལ་དེ་དག་རང་ངོས་ཀྱི་འཆར་
སྣང་དང་གོ་ལེན་དབྱེ་ཞིབ་ལ་གཞིགས་ཏེ་གདམ་གསེས་དང༌། རབ་བཏགས།
འཚོ་བའི་ངོ་བོར་གྱུར་བའི་རང་བཞིན་རྣམས་གཅིག་སྡུད་བྱེད་དགོས་པ་རེད།
མ་གཞི་ བརྩམས་ཆོས་ གསར་རྩོམ་ལ་ བརྗོད་ གཞི་དང་གྲུབ་མཐའ་མི་འདྲ་བ།
ཉམས་ཁྱད་མི་འདྲ་བ་སོགས་ཡོད་རུང་གང་ལྟར་ངེས་པར་དུ་དཔེ་མཚོན་ཅན་དུ་
བསྒྱུར་ཚེ་གཞི་ནས་འཚོ་བ་དེ་སྒྱུ་རྩལ་གྱི་བརྩམས་ཆོས་ཤིག་ཏུ་བསྒྱུར་ཐུབ་པ་དེ་
ཡིན། རྩོམ་པ་པོ་རྣམས་ཀྱི་འཚོ་བའི་མྱོང་གོམས་དང་བསམ་བློ་ མི་འདྲ་བ།
དཔེ་མཚོན་ཅན་དུ་བསྒྱུར་བར་བྱེད་པའི་ཚད་གཞི་གཏིང་ཟབ་ལོད་དང་རྒྱ་ཁྱོན་
135
1 -P2] ]



ལེའུ་གཉིས་པ། གསར་རྩོམ་གྱི་སྐོར།
མི་འདྲ་བ་སྣ་ཚོགས་ཡོད་ པ་རེད། འོན་ཏེ་གསར་རྩོམ་དཔེ་མཚོན་ཅན་དུ་
བསྒྱུར་བར་བྱེད་རྒྱུ་དེ་ནི་རྩོམ་པ་པོ་ཚང་མས་འབད་བརྩོན་དང་ཞིབ་དཔྱོད།
བརྩམས་ཆོས་གསར་རྩོམ་བྱེད་པའི་རྩ་བའི་ཆོས་ཉིད་ཡིན་པའི་རྐྱེན་གྱིས་རེད། །
རྩོམ་རིག་དཔེ་མཚོན་ཅན་དུ་བསྒྱུར་བར་བྱེད་པའི་གནད་དོན་དེ་ནི་རྩོམ་
པ་པོས་དཔེ་མཚོན་གྱི་རང་བཞིན་ལྡན་པའི་སྒྱུ་རྩལ་གྱི་གཟུགས་བརྙན་གསར་
བསྐྲུན་བྱེད་ཐུབ་མིན་དང་འབྲེལ་བ་ཡོད་པ་ཞིག་ཡིན་ལ། རྩོམ་རིག་སྒྱུ་རྩལ་
གྱིས་གཏིང་ཟབ་པོའི་སྒོ་ནས་སྤྱི་ཚོགས་ཀྱི་འཚོ་བ་ཚུར་སྣང་བྱེད་ཐུབ་མིན་དང་
འབྲེལ་བ་དམ་ཟབ་ཡོད་པ་མ་ཟད། མི་རྣམས་ཀྱི་མཛེས་དཔྱོད་ཀྱི་རེ་བ་བསྐོང་
ཐུབ་མིན་དང་། མི་རྣམས་ལ་སློབ་གསོ་དང་། ཁོ་ཚོས་སྤྱི་ཚོགས་ཀྱི་ཁོར་ཡུག་
སྒྱུར་བཀོད་བྱེད་རྒྱུར་སྐུལ་འདེད་བྱེད་ཐུབ་མིན་དང་འབྲེལ་བ་ཡོད་པ་ཞིག་ཡིན།
དེར་བརྟེན་དཔེ་མཚོན་ཅན་དུ་བསྒྱུར་བའི་ཐབས་ཤེས་དེ་ནི་རྩོམ་རིག་སྒྱུ་རྩལ་
གསར་རྩོམ་བྱེད་སྐབས་སྣང་ཆུང་གཏན་ནས་བྱེད་མི་རུང་བའི་ཆེས་གལ་ཆེ་བའི་
གནད་དོན་ཞིག་ཡིན་ནོ། །
གཉིས་པ། དཔེ་མཚོན་ཅན་དུ་བསྒྱུར་བའི་རྩ་བའི་རེ་འདུན་གྱི་སྐོར།
དཔེ་མཚོན་ཅན་དུ་བསྒྱུར་བ་ཞེས་པ་ནི་ཆེས་ཕུན་སུམ་ཚོགས་པ་དང་།
གསོན་ཉམས་དོད་པ། དམིགས་བསལ་གྱི་བྱེ་བྲག་རང་བཞིན་ཐོག་ནས་གྲུབ་
པར་བྱས་པ་ཞིག་ཡིན་པ་མ་ཟད། དུས་རབས་ངེས་ཅན་ཞིག་གི་སྤྱི་ཚོགས་འཚོ་
བའི་ནང་གི་ངོ་བོའི་ཕྱོགས་འགའ་ཞིག་གཏིང་ཟབ་པོས་སྒྱུ་རྩལ་གྱི་གཟུགས་
བརྙན་ཐོག་ནས་མཚོན་པར་བྱེད་དགོས་པ་རེད། དཔེ་མཚོན་ཅན་དུ་བསྒྱུར་
བར་བྱེད་པའི་དམིགས་ཡུལ་ནི་དཔེ་མཚོན་གྱི་གཟུགས་བརྙན་གསར་བསྐྲུན་
བྱེད་པ་དང༌། ཡང་ན་དཔེ་མཚོན་གྱི་རང་བཞིན་ལྡན་པའི་ གཟུགས་བརྙན་
གསར་བསྐྲུན་བྱེད་རྒྱུ་དེ་ཡིན་སྟབས་དཔེ་མཚོན་ཅན་དུ་བསྒྱུར་བར་བྱེད་པའི་
136



རྩོམ་རིག་རྣམ་བཤད།
རྒྱུད་རིམ་གྱི་ནང་དུ་བྱེ་བྲག་གི་རང་བཞིན་དང༌། ཕྱོགས་བསྡུས་རང་བཞིན་གྱི་
རེ་བ་འདི་གཉིས་མི་འདོན་ཐབས་མེད་ཡིན། རྒྱུ་མཚན་ནི་བྱེ་བྲག་གི་ རང་
བཞིན་ལྡན་པར་བྱས་ཚེ། སྒྱུ་རྩལ་གྱི་གཟུགས་བརྙན་དེ་ཕུན་སུམ་ཚོགས་ལ་
གསོན་ཉམས་དོད་པ། དམིགས་བསལ་གྱི་རང་བཞིན་ལྡན་པ་ཞིག་ཡོང་ཐུབ་པ་
དང༌། ཕྱོགས་བསྡུས་ཀྱི་རང་བཞིན་ལྡན་པ་ཞིག་བྱུང་ཚེ། སྒྱུ་རྩལ་གྱི་གཟུགས་
བརྙན་དེས་གཏིང་ཟབ་པོའི་སྒོ་ནས་དུས་རབས་ངེས་ཅན་ཞིག་གི་སྤྱི་ཚོགས་ཀྱི་ངོ༌
བོའི་ཆོས་ཉིད་མཚོན་ཐུབ་པ་དེ་ཡིན། འོན་ཏེ། བྱེ་བྲག་དང་ཕྱོགས་བསྡུས་
བྱེད་རྒྱུ་དེ་གཉིས་ནི་ཁ་བྲལ་ཐབས་མེད་པར་གཅིག་གྱུར་བྱེད་ཐུབ་པ་ཞིག་ཡིན།
དེར་བརྟེན་དཔེ་མཚོན་ཞེས་པ་ནི་ག་དུས་ཡིན་རུང་མངོན་གསལ་དོད་པོའི་བྱེ་
བྲག་གི་རང་བཞིན་དང་། སྤྱི་ཚོགས་ཀྱི་སྟོབས་ཤུགས་ངེས་གཏན་ཞིག་གི་ཐུན་
མོང་རང་བཞིན་གཉིས་ཕན་ཚུན་བྲལ་ཐབས་མེད་པའི་གཅིག་འདུའི་ཕུང་པོ་
ཞིག་ཏུ་གྱུར་བར་བྱེད་ རྒྱུ་དེ་ཡིན། འདིར་གསལ་བཤད་བྱེད་བདེ་བའི་ཕྱིར་
གནད་དོན་དེ་གཉིས་ཁག་བགོས་ཀྱི་གླེང་མོལ་ཞུ་བ་ལགས་སོ།
1.རང་གཤིས་བྱེ་བྲག་ཅན་དུ་བསྒྱུར་དགོས། །
དཔེ་མཚོན་ལྡན་པ་ཞིག་ཡིན་ཕྱིན་ཐོག་མར་བྱེ་བྲག་གི་རང་བཞིན་ལྡན་པ་
ཞིག་ཡིན་དགོས་ལ། དཔེ་མཚོན་ཅན་དུ་བསྒྱུར་བར་བྱེད་རྒྱུ་ཡང་ཐོག་མར་རང་
གཤིས་བྱེ་བྲག་ཅན་དུ་བསྒྱུར་རྒྱུར་ནན་བཤད་བྱེད་དགོས་ངེས་ཤིག་ཡིན། བྱེ་
བྲག་ཅན་དུ་བསྒྱུར་རྒྱུ་ཞེས་པ་ནི་རྩོམ་པ་པོས་འཚོ་བའི་རྒྱུ་ཆ་རྣམས་ལ་གཞིགས་
ཏེ། དཔེ་མཚོན་གྱི་གཟུགས་བརྙན་གསར་སྐྲུན་བྱེད་པ་དང་ཆབས་ཅིག་གང་
ཐུབ་ཅི་ཐུབ་ཀྱིས་གཟུགས་བརྙན་དེ་གསོན་ཉམས་ལྡན་ལ་མངོན་གསལ་དོད་
པོས་རང་གཤིས་བྱེ་བྲག་ཅན་དུ་བསྒྱུར་བར་བྱེད་རྒྱུ་དེ་རེད། འཚོ་བ་དངོས་ཀྱི་
ནང་དུ་མི་དང་མི་མི་འདྲ་བ་དང་དངོས་པོ་མི་འདྲ་བར་དེ་དག་ཚང་མར་བྱེ་བྲག་
གི་རང་བཞིན་ལྡན་པ་ཞིག་ཡིན། འོན་ཀྱང་མ་གཞི་དེ་དག་ཚང་མར་བྱེ་བྲག་གི་
རང་བཞིན་ལྡན་ཡོད་པ་ཞིག་ཡིན་ནའང་རྟག་པར་དེ་ཚོ་མངོན་གསལ་དོད་པོ་
137



ལེའུ་གཉིས་པ། གསར་རྩོམ་གྱི་སྐོར།
ཞིག་མེད་པ་མ་ཟད། མི་རྣམས་ཀྱིས་ཀྱང་དེ་དག་གི་ཁྱད་པར་གསལ་པོ་ཞིག་
མཐོང་མི་ཐུབ། རྩོམ་པ་པོས་དུས་ཡུན་རིང་པོའི་ནང་དུ་མི་སྣ་དང་བྱ་དངོས་ལ་
བརྟག་དཔྱད་ཞིབ་མོ་དང་དབྱེ་ཞིབ་གཏིང་ཟབ་མཛད་དེ་དེ་དག་གི་བྱེ་བྲག་གི་
རང་བཞིན་ཤེས་རྟོགས་བྱེད་དགོས་པ་དེ་ཡིན། གོང་ཞུས་བཞིན། སྒྱུ་རྩལ་གྱི་
གཟུགས་བརྙན་ལེགས་གྲུབ་བྱུང་ཐུབ་མིན་དང་དཔེ་མཚོན་གྱི་རང་བཞིན་ཅན་
དུ་བསྒྱུར་ཐུབ་མིན་ནི་ཕྱོགས་བསྡུས་ཅན་ལ་བསྒྱུར་བར་བྱེད་པ་དང༌། བྱེ་བྲག་
ཅན་ལ་བསྒྱུར་བ་བྱེད་པ་དེ་གཉིས་གཅིག་གྱུར་བྱེད་པའི་གནས་ཚུལ་ལ་རགས་
ལས་པ་ཞིག་ཡིན། རྩོམ་པ་པོས་ཕྱོགས་གཅིག་ནས་གང་སར་ཚོར་བ་སྐྱེན་པོས་
མིག་ལྟ་བ་དང་། འཚོ་བའི་གནས་ཚུལ་ཕྱོགས་ཡོངས་མཐོང་ཐུབ་པ་བྱས་ཏེ།
གཟུགས་བརྙན་གྱི་ཐོག་ནས་སྤྱི་ཚོགས་ཀྱི་ནང་དོན་གཏིང་ཟབ་ལ་རྒྱ་ཆེ་བ་ཞིག་
ཕྱོགས་བསྡུས་བྱ་དགོས་པ་དང་། ཕྱོགས་གཞན་ཞིག་ནས་ཐུན་མོང་མ་ཡིན་པའི་
ཞིབ་བརྟག་བྱས་ཏེ་ཕྱོགས་བསྡུས་ཅན་ལ་བསྒྱུར་བར་བྱེད་པ་དང་བྱེ་བྲག་ཅན་ལ་
བསྒྱུར་བར་བྱེད་པ་དེ་གཉིས་ཟུང་བྲེལ་དམ་ཟབ་བྱེད་དགོས། དེ་ནི་བློ་མཐུན་
མའོ་ཙེ་ཏུང་གིས་“འགལ་བའི་ཡོངས་ཁྱབ་ཀྱི་རང་བཞིན་དང་འགལ་བའི་ཁྱད་
པར་གྱི་རང་བཞིན་གཉིས་བར་གྱི་འབྲེལ་བ་ནི་འགལ་བའི་སྤྱིའི་རང་བཞིན་དང་
བྱེ་བྲག་རང་བཞིན་བར་གྱི་འབྲེལ་བ་རེད། འགལ་བའི་སྤྱིའི་རང་བཞིན་ནི་
འགལ་བ་དེ་གོ་རིམ་ཚང་མའི་ནང་ལ་ཡོད་པ་མ་ཟད། གོ་རིམ་ཚང་མའི་འགོ་
ནས་མཇུག་བར་ཁྱབ་ནས་བསྡད་ཡོད་པ་རེད། ཡིན་ནའང་སྤྱིའི་རང་བཞིན་དེ་
བྱེ་བྲག་གི་རང་བཞིན་ ཐམས་ ཅད་ཀྱི་ནང་ལ་འདུས་ཡོད་པས་བྱེ་བྲག་གི་རང་
བཞིན་མེད་”ཅེས་དང་། ཡང་ཁོང་གིས་“སྤྱིའི་རང་བཞིན་དང་བྱེ་བྲག་གི་རང་
བཞིན། བལྟོས་མེད་དང་བལྟོས་བཅས་ཀྱི་གནས་ལུགས་དེ་ནི་བྱ་བ་དང་དངོས་
པོའི་འགལ་བའི་གནད་དོན་གྱི་ཉིང་ཁུ་ཡིན་པས། དེ་མ་ཤེས་ན་རྩོད་སྒྲུབ་རིག་
པ་བརླག་པ་དང་ཁྱད་མེད་”（《འགལ་བའི་རྣམ་བཤད་》《མའོ་ཙེ་ཏུང་གི་
གསུང་རྩོམ་གཅེས་བསྡུས་》དེབ་ དང་ པོའི་ ཤོག་ གྲངས་521ལ་ གསལ་）ཅེས་
138



རྩོམ་རིག་རྣམ་བཤད།
གསུངས་ཡོད་པ་རེད། དཔེ་མཚོན་ཞེས་པ་དེ་ནི་ཐུན་མོང་གི་རང་བཞིན་དང་།
བྱེ་བྲག་རང་བཞིན་གྱི་འགལ་ཟླའི་གཅིག་གྱུར་ཞིག་རེད། བྱེ་བྲག་རང་བཞིན་
མེད་ན་ཐུན་མོང་གི་རང་བཞིན་མཚོན་ཐབས་བྲལ་ཞིང༌། མི་སྣའི་ གཟུགས་
བརྙན་ལ་མཚོན་ན། དེ་སྤྱི་འགྲོས་ཅན་དང་དོན་སྤྱི་ཙམ་དུ་འགྱུར་ཏེ་མི་སྣའི་
གཟུགས་བརྙན་ལེགས་པོ་ཞིག་གྲུབ་ཐབས་མེད། ཐུན་མོང་གི་རང་བཞིན་མེད་
པ་སྟེ་སྤྱི་ཚོགས་ངེས་གཏན་ཞིག་གི་ངོ་བོ་མཚོན་ཐུབ་པ་ཞིག་མ་བྱུང་ན་སྤྱི་ཚོགས་
ཀྱི་དོན་སྙིང་གཏིང་ཟབ་པོ་ཞིག་ཡོང་མི་སྲིད་པ་དེ་རེད། དཔེར་ན། ལོ་མ་རྒྱལ་
ཁབ་ཀྱི་བསམ་བློ་མཁས་ཅན་སྐུ་ཞབས་ཞི་ས་ལའོ་ཡིས་བརྩམས་པའི་《རྒྱུ་ཆ་བསྡུ་
ལེན་བྱེད་པའི་སྐོར་》ཞེས་པའི་དེབ་ཐེར་ནང་དུ་འདི་འདྲ་ཞིག་བཀོད་ཡོད་པ་སྟེ། །
སྤྱི་ལོའི་སྔོན་གྱི་དུས་རབས་ལྔ་པའི་ནང་ཤི་ཞིའི་རི་མོ་མཁས་ཅན་སྐུ་ཞབས་ཀྲོའུ་
ཁེ་ཞི་སི་ཡིས་གཏམ་རྒྱུད་ནང་གི་མཛེས་མ་སི་པ་ཏ་རྒྱལ་པོའི་བཙུན་མོ་ཧའི་ཚ་ཡི་
སྐུ་པར་འབྲི་ཕྱིར་ཁོང་གིས་གྲོང་ཁྱེར་ནང་གི་མཛེས་མ་ཚང་མ་བསྡུ་རུབ་བྱས་ཏེ་
ཧའེ་ཚ་ཡི་སྐུ་པར་འབྲི་བའི་དཔེ་དབྱིབས་བྱེད་རྒྱུའི་རེ་འདུན་བཏོན་པ་དང་། །
དེ་རྗེས་གྲོང་ཁྱེར་དེའི་ནང་གི་མཛེས་མ་ཡོངས་རྫོགས་བསྡུ་རུབ་བྱས་ཏེ་ཁོང་ལ་
འདེམས་སུ་བཅུག་པ་དང་ཁོང་གིས་མཛེས་མ་དེ་དག་གི་ནང་ནས་ཤིན་ཏུ་མཛེས་
པའི་བུ་མོ་ལྔ་བདམས་པ་མ་ཟད། མཛེས་མ་དེ་དག་གི་ལུས་སྟེང་ནས་ཤིན་ཏུ་
མཛེས་པའི་ཕྱོགས་རེ་རེ་བླངས་ཤིང་དེ་དག་མཉམ་བསྲེས་ཀྱིས་བཙུན་མོ་ཧའི་ཚ་
ཡི་སྐུ་པར་བྲིས། འོན་ཏེ། སྐུ་པར་བྲིས་ཚར་རྗེས་ཀྱི་འབྲས་བུ་ནི་བྱེ་བྲག་གི་རང་
བཞིན་མེད་པའི་སྤྱིར་བཏང་གི་མཛེས་མ་ཞིག་ཏུ་གྱུར་ཡོད་པ་དང༌། བྱེ་བྲག་གི་
རང་བཞིན་ནི་མཉམ་བསྲེས་བྱེད་པའི་ནང་དུ་བརླག་ཟིན་པ་རེད་ཅེས་བཀོད།
དེ་ལྟར་ངེས་པར་དུ་བྱེ་བྲག་གི་རང་བཞིན་བརྒྱུད་ཚེ་སྒྱུ་རྩལ་གྱི་གཟུགས་བརྙན་
དེར་བྱེ་བྲག་གི་རང་བཞིན་མངོན་གསལ་དོད་པོ་ཞིག་ཡོང་ཐུབ་པ་མ་ཟད། སྒྱུ་
རྩལ་གྱི་གཟུགས་བརྙན་དེ་གསོན་ཉམས་ལྡན་པ་དང༌། སྐྱེས་སྟོབས་ཀྱི་ནུས་པ་
ལྡན་པ། ཤ་ཁྲག་ལས་གྲུབ་པ་དང་། འཚོ་བའི་ཉམས་འགྱུར་གྱིས་ཕྱུག་པ་ཞིག་
139



ལེའུ་གཉིས་པ། གསར་རྩོམ་གྱི་སྐོར།
ཡོང་ཐུབ་པ་ཞིག་ཡིན། འོན་ཏེ་ དཔེ་མཚོན་གྱི་རང་གཤིས་མངོན་གསལ་དུ་
གཏོང་རྒྱུ་དེ་ནི་དཔེ་མཚོན་ཅན་དུ་གཏོང་བའི་བླང་བྱ་དང་དམིགས་ཡུལ་ཉག་
ཅིག་མ་ཡིན། ལྷད་མེད་པ་དང་མངོན་པར་གསལ་བའི་རང་གཤིས་ཀྱིས་མཚོན་
པའི་ངོ་བོ་དེ་ད་དུང་གཏིང་ཟབ་ཅན་དུ་གཏོང་དགོས་པ་དེ་ཡང་དམིགས་ཡུལ་
དང་བླང་བྱ་ཞིག་ཡིན་པས། དེ་མེད་ཚེ་དཔེ་མཚོན་དེ་ཕུན་སུམ་ཚོགས་པོ་ཞིག་
ཡོང་མི་ཐུབ་ལ། མི་སྣའི་གཟུགས་བརྙན་གྱི་རང་གཤིས་དེ་ཅི་འདྲའི་མངོན་
གསལ་ཆེ་ཡང་“ཐ་ཤལ་དུ་གྱུར་པའི་རང་གཤིས་ཅན་”ཞིག་དང་“ཉེས་ཚོགས་སུ་
གྱུར་པའི་རང་གཤིས་ཅན་” ཞིག་ལས་སྒྱུ་རྩལ་དཔེ་མཚོན་གྱི་མཐོ་ཚད་ཞིག་ཏུ་
སླེབས་མི་ཐུབ་བོ། དེ་ལྟར། གཅིག་ནས་རང་གཤིས་མངོན་གསལ་ཅན་དེའི་
ནང་ཐུན་མོང་གི་ཁྱད་ཆོས་དང་བསམ་པའི་འཛིན་སྟངས་ཤིག་སྟེ། གཤིས་རྒྱུད་
ཐུན་མོང་བ་ཞིག་བསྟན་པ་དང༌། གཉིས་ནས་རང་གཤིས་བྱེ་བྲག་པ་དང་ཐུན་
མོང་བ་གཉིས་གཅིག་སྡུད་བྱས་པའི་སྒྱུ་རྩལ་དཔེ་མཚོན་གྱི་རང་བཞིན་ལ་བརྟེན་
ནས་སྤྱི་ཚོགས་འཚོ་བའི་ངོ་བོའི་ཕྱོགས་འགའ་དང་། དེ་མིན་ལོ་རྒྱུས་འཕེལ་
རྒྱས་ཀྱི་ཆོས་ཉིད་འགའ་མཚོན་པར་བྱ་རྒྱུ་དེ་ཡིན། དེ་ལྟར་བྱས་ཚེ་མི་སྣའི་རང་
གཤིས་དེ་མངོན་གསལ་དོད་ཅིང་གསོན་ཉམས་ལྡན་པ་ཞིག་ཡོང་ཐུབ་པ་དེ་ཡིན།
2. གཅིག་སྡུད་བྱེད་དགོས་པ།
རྩོམ་པ་ པོས་ དཔེ་ མཚོན་ གྱི་ གཟུགས་ བརྙན་ དེ་ གསོན་ ཉམས་ དོད་ ལ་
དམིགས་བསལ་གྱི་ཁྱད་ཆོས་ལྡན་པའི་བྱེ་བྲག་གི་རང་བཞིན་ཞིག་ཏུ་རྩོམ་འབྲི་
བྱེད་ཀྱི་ཡོད་པ་རེད། འོན་ཏེ། བྱེ་བྲག་གི་རང་བཞིན་ཆེད་དུ་བྱེ་བྲག་གི་རང་
བཞིན་ཁོ་ན་རྩོམ་འབྲི་བྱེད་ པའི་བྱེད་ ཐབས་དེ་ཡང་མི་འགྲིག་ པ་ ཞིག་ ཡིན།
ཡང་དག་པའི་བྱེད་ཐབས་དེ་ནི་བྱེ་བྲག་གི་རང་བཞིན་བརྒྱུད་དེ་སྤྱི་ཡོངས་ཀྱི་
རང་བཞིན་མཚོན་པར་བྱེད་རྒྱུ་དེ་རེད། དེར་བརྟེན་གཅིག་སྡུད་བྱེད་རྒྱུ་ནི་དཔེ་
མཚོན་ཅན་དུ་བསྒྱུར་བར་བྱེད་པའི་བྱེད་ཐབས་ཀྱི་ནང་མེད་ན་མི་འགྲིག་པའི་
ཕྱོགས་གཅིག་ཡིན་པ་གསལ་པོར་མཆིས། རྩོམ་རིག་གསར་རྩོམ་བྱེད་པའི་ངོས་
140



རྩོམ་རིག་རྣམ་བཤད།
ནས་བཤད་ན། སྤྱིར་བཏང་གི་བྱ་དངོས་དེ་དག་བྱ་དངོས་གཏིང་ཟབ་དང་
མངོན་གསལ་དོད་པོ་ཞིག་ཏུ་བསྒྱུར་བ་དང་། དཔེ་མཚོན་ཅན་དུ་བསྒྱུར་བ།
བྱ་བ་ཆུང་ཆུང་རྣམས་བྱ་དངོས་ཆེན་པོ་ཞིག་ཏུ་བསྒྱུར་བ། དཔེ་མཚོན་གྱི་རང་
བཞིན་དེ་ཙམ་མི་ལྡན་པའི་བྱ་དངོས་དང་འཚོ་བའི་ངོ་བོ་དང་ཆོས་ཉིད་འབྲེལ་
བ་བྱེད་རྒྱུ་བཅས་ཀྱི་ཐད་ལ་གཅིག་སྡུད་བྱེད་ཐབས་བརྒྱུད་དགོས་པ་ཞིག་ཡིན།
གཅིག་སྡུད་བྱེད་དགོས་ཞེས་པ་ནི། དམིགས་བསལ་གྱི་ཁྱད་ཆོས་ལྡན་
པའི་འཚོ་བའི་སྣང་ཚུལ་གྱི་ཕྱོགས་འགའ་ཤས་ལ་སྒྱུ་རྩལ་གྱིས་བསྒྱུར་བཀོད་བྱས་
ཏེ། འཚོ་བའི་སྣང་ཚུལ་དེ་དག་གཏིང་ཟབ་པོའི་སྒོ་ནས་འཚོ་བའི་ངོ་བོ་དང་
ཆོས་ཉིད་མཚོན་པར་བྱེད་པའི་ཚད་དུ་མཐོར་འདེགས་བྱེད་དགོས་ པ་ དང་།
སྣང་ཚུལ་དེ་དག་གིས་སྤྱི་ཚོགས་ཀྱི་ངོ་བོའི་ཕྱོགས་འགའ་ཞིག་ཚུར་སྣང་བྱེད་ཐུབ་
པའི་ཆུ་ཚད་དུ་སླེབས་པ་བྱེད་དགོས།
གཅིག་སྡུད་བྱེད་ པའི་ བརྒྱུད་ རིམ་ ནི་ ཐོག་ མར་རྩོམ་ པ་ པོས་ འཚོ་ བའི་
གཏིང་ཟབ་པོའི་ཕྱོགས་སྔོག་འདོན་དང་མཚོན་པར་བྱ་བའི་བརྒྱུད་རིམ་དང༌
འབྲེལ་བ་ཡོད་པའི་གནད་དོན་ཞིག་ཡིན།
གཅིག་སྡུད་བྱེད་རྒྱུ་འདིར་དོ་སྣང་བྱེད་དགོས་པའི་གནད་དོན་གཉིས་
ཡོད་པ་སྟེ། གཅིག་སྒྱུ་རྩལ་གྱི་གཅིག་སྡུད་བྱེད་རྒྱུ་དེ་དང་ཚན་རིག་གི་སྤྱི་མཚན་
དུ་འགྱུར་བ་བྱེད་པ་དེ་གཉིས་དབྱེ་འབྱེད་བྱེད་དགོས་པ་ཞིག་ཡིན། ཚན་རིག་
གི་སྤྱི་མཚན་ཏུ་འགྱུར་བར་བྱེད་པ་དེ་ནི་སྣང་ཚུལ་འགའ་རེ་ལ་བསྡུར་ཞིབ་དང་།
དབྱེ་འབྱེད་བཅས་བྱས་ཏེ་དེའི་ནང་ནས་སྤྱི་མཚན་ཏུ་འགྱུར་བའི་ཕྱོགས་ཚུར་
བཏོན་པ་དང་། དེར་ཐ་སྙད་ཅིག་བཏགས་ཏེ་རང་བྱུང་ཁམས་དང་འཚོ་བའི་
ངོ་བོ་དང་ཆོས་ཉིད་མཚོན་པར་བྱས་པ་ཞིག་ཡིན། སྒྱུ་རྩལ་གྱིས་གཅིག་སྡུད་
བྱེད་རྒྱུ་དེ་ནི་མ་གཞི་འཚོ་བའི་ངོ་བོ་དང་ཆོས་ཉིད་མཚོན་པར་བྱེད་པ་ཞིག་ཡིན་
རུང་དེས་ཐོག་མཐའ་བར་གསུམ་དུ་འཚོ་བ་དངོས་ཀྱི་ནང་ནས་བྱུང་བའི་ཞིབ་
ཕྲའི་ཚོར་སྣང་དང་། གསོན་ཉམས་ལྡན་པའི་རྣམ་པ་དེ་དོར་གྱི་མེད་པ་རེད།
141



ལེའུ་གཉིས་པ། གསར་རྩོམ་གྱི་སྐོར།
སྒྱུ་རྩལ་གྱིས་གཅིག་སྡུད་ཅན་དུ་བསྒྱུར་བར་བྱེད་རྒྱུ་དེ་ནི་འཚོ་བའི་ངོ་བོ་
དང་ཆོས་ཉིད་དེ་འཚོ་བའི་སྣང་ཚུལ་ནང་ནས་སྤྱི་མཚན་བཏོན་རྒྱུ་དེ་མ་ཡིན་
པར་དེ་ནི་ཞིབ་ཕྲའི་འཚོ་བའི་སྣང་ཚུལ་བརྒྱུད་དེ་འཚོ་བའི་ཆོས་ཉིད་དང་ངོ་བོ་
མཚོན་པར་བྱེད་དགོས་པ་རེད། གཉིས་པ། གཅིག་སྡུད་ཅན་དུ་བསྒྱུར་བར་
བྱེད་པ་དང་བྱེ་བྲག་ཅན་དུ་བསྒྱུར་བར་བྱེད་རྒྱུ་དེ་གཉིས་ཟུང་འབྲེལ་བྱེད་དགོས་
པ་རེད། གཅིག་སྡུད་ཅན་དུ་བསྒྱུར་བར་བྱེད་པ་དང་བྱེ་བྲག་ཅན་དུ་བསྒྱུར་
བར་བྱེད་པ་དེ་གཉིས་ཁ་བྲལ་དུ་གནས་པའི་བྱ་རིམ་ཞིག་མ་ཡིན་པ་མ་ཟད།
འབྲེལ་བ་ཤིན་ཏུ་དམ་ལ་ཁ་བྲལ་དུ་མི་རུང་བ་ཞིག་ཡིན་པ་དང་བྱེད་ཐབས་དེ་
གཉིས་ནི་མཉམ་དུ་ལེགས་གྲུབ་བྱ་དགོས་པ་ཞིག་ཡིན་ལ། དེ་གཉིས་ཀྱི་གལ་
འགངས་ཆེ་བ་དང་འགག་རྩའི་གནད་དོན་ནི་དམིགས་བསལ་གྱི་ཁྱད་ཆོས་ལྡན་
པའི་བྱ་དངོས་རྣམས་དམ་འཛིན་བྱེད་དགོས་པ་དེ་རེད། །
མདོར་ན། དཔེ་མཚོན་ཞེས་པར་མངོན་གསལ་དོད་པོའི་བྱེ་བྲག་གི་རང་
བཞིན་ཅན་དུ་བསྒྱུར་དགོས་པ་དང༌། ཕྱོགས་གཞན་ཞིག་ནས་མངོན་གསལ་
དོད་པོའི་བྱེ་བྲག་གི་རང་བཞིན་དེ་བརྒྱུད་གྲལ་རིམ་དང་རིམ་གྲས་ངེས་གཏན་
ཞིག་གམ་ཡང་ན་མི་ཁག་གཅིག་གི་ཐུན་མོང་གི་ངོ་བོའི་ཁྱད་ཆོས་མཚོན་པར་
བྱེད་དགོས་པ་རེད། དུས་རིམ་མི་འདྲ་བ་དང་གྲལ་རིམ་མི་འདྲ་བ། རྩོམ་པ་པོ་
མི་འདྲ་བར་བརྟེན་དཔེ་མཚོན་ཅན་དུ་བསྒྱུར་བར་བྱེད་པའི་བྱེད་ཐབས་ཡང་མི་
འདྲ་བ་རེ་བེད་སྤྱོད་བྱས་ཏེ་དཔེ་མཚོན་གྱི་གཟུགས་བརྙན་གསར་བསྐྲུན་བྱེད་ཀྱི་
ཡོད་པ་རེད། །
གསུམ་པ། དཔེ་མཚོན་ཅན་དུ་བསྒྱུར་བའི་
སྒྱུ་རྩལ་གྱི་བྱེད་ཐབས་སྐོར།
དཔེ་མཚོན་ཅན་དུ་བསྒྱུར་བར་བྱེད་རྒྱུ་ནི་འཚོ་བ་དངོས་ནས་བྱུང་བའི་རྒྱུ་
142



རྩོམ་རིག་རྣམ་བཤད།
ཆར་སྒྱུ་རྩལ་གྱིས་ལས་སྣོན་བྱེད་རྒྱུ་ཡིན་པར་བརྟེན། ངེས་པར་དུ་སྒྱུ་རྩལ་གྱིས་
ལས་སྣོན་བྱེད་པའི་བྱེད་ཐབས་འགའ་ཤས་བེད་སྤྱོད་བྱེད་དགོས་པ་དང༌། སྒྱུ་
རྩལ་གྱི་བྱེད་ཐབས་བེད་སྤྱོད་བྱེད་རྒྱུ་དང་ཁ་བྲལ་ཚེ་དཔེ་མཚོན་ཅན་དུ་བསྒྱུར་
མི་ཐུབ་པ་དེ་ཡིན། གནའ་རབས་ནས་བཟུང་རྩོམ་པ་པོ་རྣམས་ཀྱིས་ལག་ལེན་
དངོས་ཀྱི་ནང་ནས་དཔེ་མཚོན་ཅན་དུ་བསྒྱུར་བར་བྱེད་པའི་སྒྱུ་རྩལ་གྱི་བྱེད་
ཐབས་མི་འདྲ་བ་སྣ་ཚོགས་བེད་སྤྱོད་བྱེད་ཀྱི་ཡོད་པ་སྟེ། གདམ་གསེས་དང་།
གཅིག་སྡུད། དཔེ་དོན་སྦྱར་བ། བསམ་ཡན་དང་བསམ་བློའི་བཀོད་པ། ཕན་
ཚུན་བསྡུར་ཞིབ། གཟུགས་མེད་གྲིབ་བཟོ། རབ་བཏགས། འཆར་སྒོ་སོགས་
ཀྱི་སྒྱུ་རྩལ་གྱི་བྱེད་ཐབས་བེད་སྤྱོད་བྱེད་ཀྱི་ཡོད་པ་རེད།
1. གདམ་གསེས་དང་གཅིག་སྡུད་བྱེད་པ། །
དཔེ་མཚོན་ཅན་དུ་བསྒྱུར་བར་བྱེད་རྒྱུ་ནི་འཚོ་བ་དངོས་ཀྱི་རྒྱུ་ཆར་ལས་
སྣོན་བྱེད་རྒྱུ་དེ་ཡིན་ལ། མི་སྣ་ཞིག་ལ་མཚོན་ན་ཡང་དཔེ་མཚོན་ཅན་དུ་བསྒྱུར་
བར་ཐོག་མར་དཔེ་གཟུགས་ཤིག་ཡོད་དགོས་པ་དང༌། རྩོམ་པ་པོ་རྣམས་ཀྱིས་
དཔེ་གཟུགས་འདེམས་པའི་བྱེད་ཐབས་ཡང་མི་འདྲ་བ་སྣ་ཚོགས་པ་ཞིག་ཡོད།
སྐུ་ཞབས་ལུའུ་ཞུན་གྱིས་“རྩོམ་པ་པོས་མི་སྣའི་དཔེ་གཟུགས་ལེན་ཐབས་ཐད་ལ་
བྱེད་ཐབས་མི་འདྲ་བ་གཉིས་ཡོད་པ་སྟེ། གཅིག་ནི་ཆེད་མངགས་མི་གཅིག་ཁོ་
ན་བེད་སྤྱོད་བྱེད་ཀྱི་ཡོད་པ་དང༌། དེའི་གཏམ་གླེང་དང་སྤྱོད་ཚུལ་ནི་བཤད་མི་
དགོས་པ་ཞིག་ཡིན་པ་མ་ཟད། ཐ་ན་དམིགས་བསལ་གྱི་གཤིས་ཀ་ཆུང་གྲས་
དང་གོས་ཀྱི་ཁྱད་ཆོས་སོགས་ཀྱང་འགྱུར་ལྡོག་གཏོང་གི་མེད་པ་རེད། གཉིས་པ་
ནི་མི་སྣ་སྣ་ཚོགས་མཉམ་བསྲེས་བྱས་ཏེ་མི་གཅིག་ཆགས་པ་བཟོ་ཡི་ཡོད་པ་རེད།
ངས་སྔར་ནས་ད་བར་བྱེད་ཐབས་གཉིས་པ་དེ་བེད་སྤྱོད་བྱེད་ཀྱི་ཡོད་”(《ལུའུ་
ཤུན་གྱི་གསུང་འབུམ་》དེབ་དྲུག་པའི་ཤོག་གྲངས་422 - 423བར་གསལ་）
ཅེས་གསུངས། དེས་ན་“ཆེད་མངགས་ཀྱི་མི་གཅིག་བེད་སྤྱོད་”བྱས་ནའང་འདྲ་
ཡང་ན་“མི་སྣ་སྣ་ཚོགས་མཉམ་བསྲེས་ཀྱིས་མི་གཅིག་ཆགས་པ་བཟོས”ནའང་
143



ལེའུ་གཉིས་པ། གསར་རྩོམ་གྱི་སྐོར།
འདྲ། གང་ལྟར་དེ་དག་ཚང་མར་ངེས་པར་དུ་སྒྱུ་རྩལ་གྱིས་གདམ་གསེས་བྱེད་
པའི་ཐབས་ཤེས་སྤྱོད་དགོས་པ་རེད། མི་སྣ་སྣ་ཚོགས་མཉམ་བསྲེས་བྱས་ཏེ་མི་
གཅིག་ཆགས་པ་བྱེད་པར་མི་མི་འདྲ་བ་རྣམས་ཀྱི་དམིགས་བསལ་གྱི་གཏམ་གླེང་
དང་སྤྱོད་ཚུལ། སེམས་ཁམས། གོམས་གཤིས་སོགས་མི་སྣ་དཔེ་མཚོན་ཅན་དུ་
བསྒྱུར་བར་བྱེད་པའི་རྒྱུ་ཆ་བྱས་ཏེ་དེར་“སྒྱུ་རྩལ་གྱི་ཐོག་ནས་གདམ་གསེས་དང་
གཅིག་སྡུད་བྱེད་དགོས་པ་རེད། ཡང་ཆེད་མངགས་མི་གཅིག་བེད་སྤྱོད་བྱེད་པ་
དེ་ཡང་གདམ་གསེས་དང་གཅིག་སྡུད་གང་ཡང་མ་བྱས་པར་མི་གཅིག་གི་མི་ཚེ་
ཧྲིལ་པོའི་གནས་ཚུལ་ཞིབ་ཅིང་ཕྲ་བ་ཟིན་བྲིས་བྱེད་རྒྱུ་དེ་གཏན་ནས་མ་ཡིན།
བརྩམས་ཆོས་གཅིག་གི་ནང་དུ་མི་ཚེ་ཧྲིལ་པོ་ལྟ་ཞོག་ཉིན་གཅིག་གི་གནས་ཚུལ་
གཅིག་ཀྱང་མ་ལུས་པར་ཐོ་འགོད་བྱེད་རྒྱུ་དེ་ཡང་ཤིན་ཏུ་དཀའ་བ་ཞིག་ཡིན།
དེར་བརྟེན། དེ་ཡང་རང་གི་འཚོ་བའི་ནང་རྒྱུན་གཏན་མཐོང་བ་དང་འབྲེལ་
འདྲིས་ཡོད་པའམ་རྒྱུས་མངའ་ཅུང་ཆེ་བའི་མི་ཞིག་གི་གཤིས་ཀ་དང་བྱེད་ཚུལ།
མོས་ལུགས། སྐད་ཆ་ཤོད་སྟངས་དེ་རྨང་གཞི་བྱས་ཐོག་དེ་རྗེས་མི་འདྲ་མིན་སྣ་
ཚོགས་ཀྱི་ཁྱད་ཆོས་གཅིག་ཏུ་སྡུད་དེ་མི་གཅིག་གི་གཟུགས་སྟེང་ལ་སྦྱར་དགོས་པ་
དང༌། སྒྱུ་རྩལ་གྱི་ཐོག་ནས་གདམ་གསེས་དང་གཅིག་སྡུད་བྱས་ཏེ་དཔེ་མཚོན་
ཅན་དུ་བསྒྱུར་དགོས་པ་རེད།
དཔེ་མཚོན་ཅན་དུ་བསྒྱུར་བར་བྱེད་པའི་བྱ་རིམ་གྱི་ནང་དུ་གདམ་གསེས་
བྱེད་པའི་བྱེད་ཐབས་དང་གཅིག་སྡུད་བྱེད་པའི་བྱེད་ཐབས་གཉིས་པོ་ནི་རྟག་
པར་མཉམ་དུ་བེད་སྤྱོད་བྱེད་ཀྱི་ཡོད་པ་རེད། རྩོམ་པ་པོས་འཚོ་བའི་མ་དཔེའི་
ནང་ནས་དམིགས་བསལ་གྱི་ཁྱད་ཆོས་ལྡན་པའི་འཚོ་བའི་སྣང་ཚུལ་འགའ་ཞིག་
གདམ་གསེས་བྱེད་ཀྱི་ཡོད་པ་དང༌། འཚོ་བའི་སྣང་ཚུལ་དེ་དག་ནི་ཁ་ཐོར་དང་
ཆ་མི་ཚང་བ་ཞིག་ཡིན་པས། གལ་སྲིད་དེ་དག་ལ་སྒྱུ་རྩལ་གྱིས་གཅིག་སྡུད་མ་
བྱས་ ན་ སྒྱུ་ རྩལ་ གྱི་ གཟུགས་ བརྙན་ཆ་ཚང་ བ་ ཞིག་ འགྲུབ་ ཐུབ་ ཐབས་ མེད།
གྲགས་ཅན་རྩོམ་པ་པོ་ཀོར་ཀི་དང་སྐུ་ཞབས་ལུའུ་ཤུན་རྣམ་གཉིས་ཀྱིས་རྒྱུན་དུ་
144



རྩོམ་རིག་རྣམ་བཤད།
གདམ་གསེས་དང་གཅིག་སྡུད་བྱེད་པའི་བྱེད་ཐབས་དེ་གཉིས་ནི་མཉམ་དུ་ལག་
ལེན་གནང་གི་ཡོད་པ་རེད། ཀོར་ཀིས་འདི་ལྟར་གསུངས་པ་སྟེ། “གལ་ཏེ་རྩོམ་
པ་པོ་ཞིག་གིས་ཚོང་པ་དང་དཔོན་པོ། བཟོ་པ་བཅས་སོ་སོའི་མི་གྲངས་ཉི་ཤུ་
ནས་ལྔ་བཅུ་འམ། བརྒྱ་ཕྲག་ཁ་ཤས་ཀྱི་གཟུགས་ཐོག་ནས་ཁོ་ཚོ་རང་སོ་སོའི་
ཁྱད་ཆོས་ཐུན་མོང་མ་ཡིན་པ་རྣམས་དང་། འདོད་ཞེན་དང༌། དགའ་ཕྱོགས།
ལུས་ཀྱི་སྦྱོར་བ། ཡིད་ཀྱི་དད་མོས། ངག་གི་སྨྲ་ལུགས་སོགས་གཅིག་ཏུ་བསྡུས་
རྗེས་སླར་ཡང་ཚོང་པ་གཅིག་དང༌། དཔོན་པོ་གཅིག་བཟོ་པ་གཅིག་གི་ལུས་
ཐོག་ཏུ་ཕར་སྦྱར་ཐུབ་ཚེ། རྩོམ་པ་པོ་དེས་བྱེད་ཐབས་འདི་བེད་སྤྱད་དེ་དཔེ་
མཚོན་གྱི་མི་སྣ་ཞིག་གསར་སྐྲུན་བྱེད་ཐུབ་པ་མ་ཟད། དེ་ནི་སྒྱུ་རྩལ་འཕྲུལ་མེད་
ཅིག་རེད་”(《ངས་ཇི་ལྟར་བྱས་ཏེ་རྩོམ་འབྲི་རྒྱུ་སློབ་སྦྱོང་བྱས་པའི་སྐོར་གླེང་བ་》
《རྩོམ་རིག་སྒྱུ་རྩལ་སྐོར་གླེང་བ་》ཅེས་པའི་ཤོག་གྲངས་160ལ་གསལ་）ཅེས་
གསུངས་ཡོད་པ་རེད། ང་ཚོས་སྒྱུ་རྩལ་གྱི་ཐོག་ནས་དོན་བསྡུ་བ་དང་གདོམ་
གསེས་བྱེད་སྐབས་ཐོག་མར་དོན་བསྡུ་བར་བྱེད་པའི་ཁོངས་གཏོགས་དང་གཞི་
རྒྱ་ཆེན་པོ་ཡོད་དགོས་པ་དང་དེ་རྗེས་བརྩམས་བྱའི་འདུན་པ་དང་མཐུན་པར་
མཚོན་ཚུལ་ཐུན་མོང་མ་ཡིན་པ་རྣམས་མི་གཅིག་གི་གཟུགས་སྟེང་དུ་སྦྱར་ཏེ་མི་
སྣ་དེ་དཔེ་མཚོན་ཅན་དུ་བསྒྱུར་བར་བྱེད་དགོས་པ་རེད། །
འདིར་དོ་སྣང་བྱེད་དགོས་པ་ཞིག་ནི་གཅིག་སྡུད་ཀྱི་བྱེད་ཐབས་དེ་སྟབས་
བདེ་དང་འགྱུར་མེད་ཀྱི་སྒོ་ནས་མཉམ་བསྲེས་བྱེད་རྒྱུ་མ་ཡིན་པར། དེ་ནི་སྒྱུ་
རྩལ་གྱིས་བསྡུ་རུབ་དང་གཅིག་སྡུད་བྱེད་རྒྱུ་དེ་ཡིན་རྐྱེན་དེར་གསར་སྐྲུན་གྱི་རང་
བཞིན་ཆེས་ཆེར་ལྡན་ཡོད་པ་ཞིག་ཡིན། གདམ་གསེས་དང་གཅིག་སྡུད་བྱེད་
པའི་སྒྱུ་རྩལ་གྱི་བྱེད་ཐབས་དེ་ནི་དཔེ་མཚོན་ཅན་དུ་བསྒྱུར་བར་ཆེས་གལ་ཆེ་
བའི་དོན་སྙིང་ལྡན་ཡོད་པ་ཞིག་ཡིན། དཔེ་མཚོན་གྱི་གཟུགས་བརྙན་དང་དཔེ་
མཚོན་གྱི་རང་བཞིན་ལྡན་པའི་གཟུགས་བརྙན་མང་པོ་ཞིག་ནི་གདམ་གསེས་
དང་གཅིག་སྡུད་བྱེད་པའི་བྱེད་ཐབས་ལ་བརྟེན་ནས་གསར་སྐྲུན་བྱས་པ་ཞིག་
145



ལེའུ་གཉིས་པ། གསར་རྩོམ་གྱི་སྐོར།
ཡིན་དཔེར་ན། བརྩམས་སྒྲུང་《སྨོན་འདུན་ཞུ་བ་》ཞེས་པའི་ནང་གི་མི་སྣ་གཙོ་
་བོ་ཤང་ལིངས་སའོ་ཡི་དཔེ་མཚོན་གྱི་གཟུགས་བརྙན་གསར་བསྐྲུན་བྱེད་པའི་བྱ་
རིམ་གྱི་ནང་དུ་སྐུ་ཞབས་ལུའུ་ཤུན་གྱིས་གདམ་གསེས་དང་གཅིག་སྡུད་བྱེད་པའི་
བྱེད་ཐབས་གཉིས་པོ་བེད་སྤྱོད་བྱས་ཡོད་པ་གསལ་པོར་མཐོང་ཐུབ་པ་ཞིག་ཡིན།
《སྐུ་ཞབས་ལུའུ་ཤུན་གྱི་བརྩམས་སྒྲུང་ནང་གི་མི་སྣ་》ཞེས་པའི་དེབ་ནང་དུ་ངོ༌
སྤྲོད་བྱས་པར་གཞིགས་ན། ཤང་ལིང་སའོ་འདས་ཁའི་གཟུགས་དབྱིབས་དེ་ནི་
རྩོམ་པ་པོ་ཉིད་ཀྱི་ཁྱིམ་མཚེས་ཨ་མའི་གཟུགས་དབྱིབས་དེ་དཔེར་བླངས་ཡོད་པ་
དང༌། བུད་མེད་སྐྱུར་དུ་མནའ་མར་ཕྱིན་ན་ཤི་བའི་རྗེས་སུ་ཕུང་པོ་དུམ་བུར་
གཏུབ་པ་སོགས་ཀྱི་ཞིབ་ཕྲའི་བརྗོད་དོན་རྣམས་ནི་ཏན་ཨ་མ་ཞེས་པའི་གནས་
ཚུལ་དེ་ཚུར་བླངས་པ་དང༌། ཤང་ལིང་སའོ་ཡི་ཕྲུ་གུ་སྤྱང་ཀིས་བཟས་པའི་བྱུང་
རིམ་རྣམས་ནི་གནའ་བོའི་བང་སོ་བལྟ་མཁན་ཞིག་ལ་བྱུང་བའི་གཏམ་རྒྱུད་ལ་
གཞིགས་ནས་རྩོམ་འབྲི་བྱས་པ་ཡིན་ཞེས་འཁོད་ཡོད། དེ་ལྟར་ལུའུ་ཤུན་གྱིས་
གདམ་གསེས་བྱས་པའི་རྨང་གཞིའི་ཐོག་ཏུ་སྒྱུ་རྩལ་གྱིས་གཅིག་སྡུད་བྱས་ཡོད་ལ། །
དེའི་ནང་དུ་བསམ་བློའི་བཀོད་པ་དང་གཟུགས་མེད་གྲིབ་བཟོ་བྱས་ཡོད་པ་ཡང་
ཚུད་ཡོད་ པ་དང་། བྱུང་རིམ་དེ་དག་བརྒྱུད་དེ་ ཤང་ལིང་ སའོ་ཡི་ གཟུགས་
བརྙན་དེ་གསར་སྐྲུན་བྱེད་ཐུབ་པ་བྱུང་བ་རེད། །
2.བསམ་ཡན་དང་གཟུགས་མེད་གྲིབ་བཟོ།
རྩོམ་པ་པོར་འཚོ་བ་དངོས་ཀྱི་ནང་ནས་བྱུང་བའི་རྒྱུ་ཆ་དེ་དག་ལ་ཆ་ཚང་
གི་རང་བཞིན་མི་ལྡན་པ་དང་གཅིག་སྡུད་ཀྱི་རང་བཞིན་མེད་པ། གསོན་ཉམས་
ཀྱི་རང་བཞིན་དང་། གཏིང་ཟབ་ཀྱི་རང་བཞིན་ལྡན་མེད་པ་ཞིག་ཡིན་པ་མ་
ཟད། གལ་སྲིད་རྩོམ་པ་པོས་རྒྱུ་ཆ་དེ་རང་ལ་གཞིགས་ཏེ་དཔེ་མཚོན་ཅན་དུ་
བསྒྱུར་བའི་ལས་ཀ་བྱས་ཚེ་དེའི་ནང་དུ་འཚོ་བའི་ནང་དོན་དང་འབྲེལ་ཆགས་
པའི་བྱ་རིམ་མི་འདང་བའི་གནས་ཚུལ་དེ་ཚོར་སྣང་སྐྱེ་ཐུབ་པ་ཞིག་ཡིན་རྐྱེན།
རྩོམ་པ་པོས་དཔེ་མཚོན་ཅན་དུ་བསྒྱུར་ཕྱིར་བསམ་ཡན་དང་གཟུགས་མེད་གྲིབ་
146



རྩོམ་རིག་རྣམ་བཤད།
བཟོ་བྱེད་པའི་བྱེད་ཐབས་དེ་བེད་སྤྱོད་མི་བྱེད་རང་བྱེད་ཡིན། སེམས་ཁམས་
རིག་པའི་ལྟ་ཚུལ་ལྟར་ན། བསམ་ཡན་ཞེས་པ་ནི་ཡུལ་གྱི་སྣང་རིས་སམ་ཡང་ན་
ཉམས་མྱོང་གཞིར་བྱས་ཀྱི་སྟེང་དུ་གཟུགས་བརྙན་གསར་པ་ཞིག་གསར་བཟོ་
བྱེད་པའི་རྟོག་པའི་གོ་རིམ་ལ་བཤད་པ་ཡིན་ཏེ། དེའི་ནང་དུ་“བསྐྱར་བཟོ་”
དང་“གསར་བཟོ”ཡི་རིགས་གཉིས་འདུས་ཡོད་པ་རེད། བསྐྱར་བཟོའི་བསམ་
ཡན་ནི་སྐད་ཆ་ཞིབ་ཏུ་འབྲི་བའམ་དཔེ་རིས། ཨང་རྟགས། མཚན་མ་བཅས་
ཀྱི་བརྡ་སྤྲོད་པ་ལ་བརྟེན་ནས་དེ་དག་དང་མཐུན་པའི་གཟུགས་བརྙན་གསར་པ་
ཞིག་བསྐྱར་བཟོ་བྱ་རྒྱུ་དེ་ཡིན་ཞིང་། “ གསར་བཟོའི་བསམ་ཡན་”ནི་དམིགས་
པ་དང་ལས་འགན་ངེས་ཅན་ཞིག་གཞིར་བྱས་ཏེ། ཀླད་པའི་ནང་གི་འབྲེལ་ཡོད་
ཀྱི་སྣང་རིས་ལ་བརྟེན་ནས་གཟུགས་བརྙན་གསར་པ་ཞིག་གསར་དུ་བཟོ་རྒྱུ་དེ་
ཡིན་ནོ། བསམ་ཡན་དང་གཟུགས་མེད་གྲིབ་བཟོ་བྱེད་པའི་བྱ་རིམ་བརྒྱུད་ཚེ་
གཞི་ནས་དོན་དངོས་ནང་མི་འདང་བའི་ཕྱོགས་རྣམས་ལ་ཁ་གསབ་བྱས་ཏེ་
གཟུགས་བརྙན་ཆ་ཚང་བའི་མ་ལག་ཤིག་ཆགས་ཐུབ་པ་མ་ཟད། འཚོ་བའི་ནང་
ཁ་ཐོར་དུ་གནས་པའི་བྱ་དངོས་རྣམས་འབྲེལ་ཐུབ་པ་དང་། གཏིང་ཟབ་པོའི་
སྒོ་ནས་འཚོ་བའི་ངོ་བོ་དང་ཆོས་ཉིད་རྣམས་གསལ་མཚོན་བྱེད་ཐུབ་པ་ཡོང་རྒྱུ་
དེ་རེད།
ང་ཚོས་འདི་ལྟར་བརྗོད་ཆོག་པ་སྟེ། བསམ་ཡན་དང་གཟུགས་མེད་གྲིབ་
བཟོ་བྱེད་པའི་བྱེད་ ཐབས་འདིས་འཚོ་བའི་རང་གཟུགས་དེ་སྒྱུ་རྩལ་ གྱི་དཔེ་
མཚོན་དུ་བསྒྱུར་བར་བྱེད་པ་དང་། མཐོར་འདེགས་སུ་གཏོང་བའི་ནང་མེད་དུ་
མི་རུང་བའི་མཚམས་སྦྱོར་བྱེད་མཁན་ཞིག་ཡིན་ལ། བསམ་ཡན་དང་གཟུགས་
མེད་གྲིབ་བཟོའི་བྱེད་ཐབས་འདི་ནི་དཔེ་མཚོན་ཅན་དུ་བསྒྱུར་བར་བྱེད་པའི་བྱ་
ཐབས་ནང་དམིགས་བསལ་ཀྱི་ཁྱད་ཆོས་ལྡན་ཡོད་པ་ཞིག་ཡིན།
རྩོམ་པ་པོས་འཚོ་བའི་ནང་དུ་གནས་པའི་ལེགས་པའི་ཕྱོགས་དང་མཛེས་
སྡུག་གི་ཕྱོགས་རྣམས་གང་ཐུབ་ཀྱིས་བསྡུ་རུབ་དང་མཉམ་བསྲེས་བྱ་རྒྱུ་དེ་ནི་ལས་
147



ལེའུ་གཉིས་པ། གསར་རྩོམ་གྱི་སྐོར།
འགན་གཙོ་བོ་ཞིག་མ་ཡིན་པར་རྩོམ་པ་པོ་རང་ཉིད་ཐོག་མར་གསར་བསྐྲུན་བྱེད་
མཁན་ཞིག་ཡིན་དགོས། དེར་བརྟེན་རྩོམ་པ་པོ་ཞིག་ལ་ཆ་མཚོན་ན་བསྡུ་རུབ་
དང་གདམ་གསེས་བྱས་པ་ཁོ་ནས་བརྩམས་ཆོས་ཕུལ་བྱུང་ཞིག་འབྱུང་དཀའ་ལ་
དཔེ་མཚོན་ཅན་གྱི་གཟུགས་བརྙན་ཡང་བསྐྲུན་མི་ཐུབ་པས་ངེས་པར་དུ་རྩོམ་པ་
པོའི་བསམ་ཡན་དང་རྟོགས་ བཟོ་ལ་བརྟེན་ཏེ་འཚོ་བའི་རྒྱུ་ཆ་དང་། བསམ་
བློའི་བརྩེ་དུང་མཉམ་དུ་འབྲེལ་བར་བྱས་ཚེ་གཞི་ནས་དཔེ་མཚོན་གྱི་གཟུགས་
བརྙན་དང་ཡང་ན་དཔེ་མཚོན་གྱི་རང་བཞིན་ལྡན་པའི་གཟུགས་བརྙན་ཞིག་
གསར་བསྐྲུན་བྱེད་ཐུབ་པ་ཡོང་རྒྱུ་དེ་རེད། ཝང་ཝེང་གིས་“སྒྲུང་གཏམ་ནི་འཚོ་
བའི་དངོས་ཡོད་གཞིར་བཟུང་ནས་བྱུང་མེད། འོན་ཀྱང་དེ་ནི་རྫུན་མ་ཞིག་ཡིན་
ཅིང་། དེ་ནི་སྒྲུང་གཏམ་གྱི་ཁྱད་ཆོས་ཆེས་གཙོ་བོ་རེད། དངོས་ཡོད་མེད་ན་
སྒྲུང་གཏམ་མེད་ལ། རྫུན་མ་མེད་ན་ཡང་སྒྲུང་གཏམ་མེད་” ཅེས་དང་། “ང་
ཚོས་སྒྲུང་གཏམ་ལ་སྒྲུང་གཏམ་ཞེས་མིང་འདོགས་དགོས་པ་ཅི་ཡིན་ཞེ་ན་སྒྲུང་
གཏམ་ལས་གྲུབ་པའི་གཞི་རྩའི་བྱ་ཐབས་ཤིག་ནི་རྟོག་བཟོ་བྱེད་པ་དེ་རེད་”ཅེས་
གསུངས་ཡོད་པ་རེད་ལ། ཁོང་གིས་རྟོག་བཟོའི་བྱེད་སྟངས་སྐོར་ལ་ཡང་“ ང་
ཚོས་བཤད་པའི་རྫུན་མ་ཞེས་པ་ནི་ཁུངས་མེད་ལུང་མེད་ཀྱིས་རྫུན་བཟོ་བྱས་པ་
ཞིག་མིན་པར་འཚོ་བ་དངོས་ཀྱི་རྨང་གཞིའི་འོག་གོང་འཕེལ་དུ་བཏང་བ་ཞིག་
རེད་”ཅེས་གསུངས་ཡོད་པ་རེད། །
རྩོམ་རིག་གསར་རྩོམ་གྱི་ལག་ལེན་དངོས་ནས་འཚོ་བའི་སྣང་ཚུལ་རྣམས་
དཔེ་མཚོན་ཅན་ལ་བསྒྱུར་བར་བསམ་ཡན་དང་གཟུགས་མེད་གྲིབ་བཟོ་བྱེད་རྒྱུ་
དེ་ནི་མེད་ན་མི་འགྲིག་པའི་གལ་ཆེའི་གྲུབ་ཆ་ཞིག་ཡིན་པའི་ར་སྤྲོད་བྱས་ཡོད་པ་
རེད། སྐུ་ཞབས་ལུའུ་ ཤུན་ གྱི་བརྩམས་ སྒྲུང༌《 སྨོན་འདུན་ཞུ་ བ་》ཞེས་ པར་
མཚོན་ན། རྩོམ་པ་པོས་ཁྱིམ་མཚེས་ཨ་མའི་གཟུགས་དབྱིབས་དང་། ཏན་ཨ་
མ། བང་ སོ་ ལྟ་ མཁན་ གྱི་མི་ དེའི་ བྱུང་ བ་ ཁོ་ ན་ མཉམ་ བསྲེས་ བྱས་ པ་ ལས་
བརྩམས་སྒྲུང་འདི་ཡོང་མི་ཐུབ་ལ། ཤང་ལིང་སའོ་ཡི་གཟུགས་བརྙན་དེ་གསར་
148



རྩོམ་རིག་རྣམ་བཤད།
བསྐྲུན་བྱེད་མི་ཐུབ། རྩོམ་པ་པོས་གསར་རྩོམ་བྱེད་པའི་བྱ་རིམ་ནང་དུ་རང་
ཉིད་ཀྱི་བསམ་ཡན་དང་གཟུགས་མེད་གྲིབ་བཟོའི་བྱེད་ཐབས་ལ་བརྟེན་པ་དང་།
རྒྱུན་གཏན་འཚོ་བའི་ནང་དུ་འཕྲད་པའི་ཀྲུང་གོའི་བུད་མེད་མང་པོ་ཞིག་གི་ལས་
དབང་རྣམས་མཉམ་དུ་འབྲེལ་བར་བྱས་ཏེ། དཔེ་མཚོན་ གྱི་མི་སྣ་དེ་ གསར་
བསྐྲུན་བྱས་པ་ཞིག་ཡིན། དེ་ལྟར་བསམ་ཡན་དང་གཟུགས་མེད་གྲིབ་བཟོ་བྱེད་
རྒྱུ་དེ་ཡང་འཚོ་བ་དངོས་དེ་རྨང་ གཞིར་འཛིན་དགོས་ པ་ དང༌། འཚོ་བའི་
གཏན་ཚིགས་རིག་པར་ཡང་དོ་སྣང་བྱེད་དགོས་པ་ཞིག་ཡིན་པ་ལས་གང་དྲན་
དྲན་ཞིག་མ་ཡིན་ནོ། །
3. རབ་བཏགས་དང་འཆར་སྒོ།
རྩོམ་པ་པོར་འཚོ་བ་དངོས་ཀྱི་ནང་ནས་ཐོབ་པའི་དམིགས་བསལ་གྱི་ཁྱད་
ཆོས་ལྡན་པའི་བྱ་དངོས་དང་རྒྱུ་ཆ་འགའ་ཞིག་ཤིན་ཏུ་ཆུང་བ་ཞིག་ཡིན་ལ། བྱ་
དངོས་ཀྱི་ངོ་བོ་དེ་ཡང་ཤིན་ཏུ་ཆུང་བའི་རྒྱུ་ཆ་དེ་དག་དང་མཉམ་དུ་འབྲེལ་ཡོད་
པར་བརྟེན་ཤིན་ཏུ་ཆུང་བའི་བྱ་དངོས་དེ་དག་ཆེན་པོ་ཞིག་ཏུ་བསྒྱུར་བ་མ་ཟད།
བྱ་དངོས་དེ་དག་གི་ངོ་བོའི་ཁྱད་ཆོས་མངོན་གསལ་དོད་པོས་མཚོན་པ་བྱེད་ཕྱིར་
རབ་བཏགས་དང་འཆར་སྒོའི་བྱེད་ཐབས་དེ་ནི་དཔེ་མཚོན་ཅན་དུ་བསྒྱུར་བ་
བྱེད་པའི་ནང་རྟག་ཏུ་སྤྱོད་པའི་སྒྱུ་རྩལ་གྱི་ཐབས་ཤིག་ཡིན། །
སྙན་ངག་གི་ནང་དུ་རྟག་པར་དཔེ་རྒྱན་དང་གཟུགས་རྒྱུན་སོགས་བེད་
སྤྱད་དེ་རྩོམ་པ་པོའི་རེ་འདོད་མཚོན་པར་བྱེད་ཀྱི་ཡོད་ལ། དེའི་ནང་དུ་ཡང་
རབ་བཏགས་དང་འཆར་སྒོའི་རྣམ་པ་སྤྱད་ཀྱི་ཡོད་པ་རེད། དཔེར་ན་ཁྱོད་ལུས་
པད་མའི་འཁྲི་ཤིང༌། གསུང་དབྱངས་ཁུ་བྱུག་གདངས་སྙན། མཁྱེན་དཔྱོད་
ནམ་ མཁའི་ ཀློང་ཡངས་ ཞེས་ པ་དང༌། ཡང་ལུས་ མཆོག་ ཟླ་བའི་འཁྲི་ ཤིང༌།
གསུང་དབྱངས་འབྲུག་སྒྲའི་རོལ་མོ། མཁྱེན་དཔྱོད་ནམ་མཁའི་ཁྱོན་ཡངས་
ཞེས་པ་ལྟ་བུ་བེད་སྤྱོད་བྱས་ཏེ་རྩོམ་པ་པོའི་རེ་འདོད་གང་ལེགས་ཀྱིས་མཚོན་
པར་བྱེད་ཀྱི་ཡོད་པ་རེད། དཔེར་ན། དམངས་གཞས་འདི་འདྲ་ཞིག་ཡོད་དེ། །
149



ལེའུ་གཉིས་པ། གསར་རྩོམ་གྱི་སྐོར།
སེམས་པ་སྐྱོ་བའི་སྐད་ཆ།
རི་མ་འདབས་སུ་བཤད་པས།
རི་བོ་ས་རྡོ་ཡིན་ཀྱང༌།
དབུ་ཡིས་ལྕོག་ལྕོག་གནང་བྱུང་ཞེས་པར་མཚོན་ན་དེར་རབ་བཏགས་ཀྱི་
རྣམ་པ་ཤིན་ཏུ་གསལ་པོ་ཞིག་ཡོད་པ་སྟེ། སེམས་སྡུག་དེས་རི་བོ་རྣམས་ཀྱང་
སེམས་འགུལ་ཐེབས་པ་དང་གདུང་སེམས་མཉམ་སྐྱེའི་བསམ་པ་བྱུང་ཏེ་མགོ་བོ་
ལྕོག་ལྕོག་བྱེད་ཀྱི་འདུག་ཅེས་པའི་ཚད་གཞི་ཞིག་ཏུ་རབ་བཏགས་བྱས་ཡོད་པ་དེ་
ཡིན།
《བདུད་འདུལ་》ནང་གི་བདུད་ཀླུ་བཙན་ཟེར་བ་ནི་ལྷ་སའི་བྱང་ངོས་ཀྱི་
གནམ་མཚོ་ཕྱུག་མོའི་ཕྱོགས་སུ་ཡོད་པའི་གྲེ་བ་ནང་ཚན་གྱི་སའི་ཆར་གཏོགས་པ།
གུ་རུ་དང་མོན་རུའི་ས་མཚམས་སུ་སྐྱེས་པའི་མི་སྟོབས་རྩལ་ཅན་ཞིག་ཡིན་པ་
དང་། ཁོས་རྐུན་ཇག་གི་འགོ་གཙོ་བྱས་ཏེ་མི་རྣམས་ལ་རྐུ་འཕྲོག་དང་གསོད་
བཅོམ་གྱི་གནོད་འཚེ་མང་པོ་བཏང་བས། དེའི་མིང་ལ་བདུད་ཟེར། ཁོས་ལྷ་
སའི་བྱང་ངོས་ཀྱི་འདམ་ཟེར་བའི་ས་ཆེར་ཕྱིན་ནས་རི་དྭགས་གསོད་པ་དང་བརྐུ་
འཕྲོག་སོགས་བྱས་ཏེ་བསྡད་པའི་ས་དེ་ལ་ཤ་ར་གདམ་རྫོང་ཟེར་བ་དང༌། ཁོས་
འཁོར་མང་པོ་བསྡུས་ཏེ་སྡེ་ཆེན་ཞིག་ཆགས། ཁོས་སྡེ་ཆེན་དེའི་རྒྱལ་པོ་བྱས་ཏེ་
གཞན་ལ་ དམག་འཇུག་བྱས་པ་དང༌། སྐབས་ཤིག་མདོ་ཁམས་གླིང་ཡུལ་དུ་
སླེབས་ཏེ་གེ་སར་གྱི་བཙུན་མོ་མེ་བཟའ་འབུམ་སྐྱིད་དང་ནང་མི་གཉིས་འཕྲོག་
པའི་རྐྱེན་གྱིས་གེ་སར་གྱིས་དཔུང་བཏེགས་ཏེ་གཡུལ་འགྱེད་བྱས་ཏེ་བདུད་རྒྱལ་
བསད། སྡེ་འབངས་མངའ་འོག་ཏུ་བསྡུས་པའི་ཡུན་ལ་ལོ་གསུམ་དང༌ ཟླ་བ་
གསུམ་འགོར་བ་དེ་ནི་ལོ་རྒྱུས་ཀྱི་དོན་དངོས་དང་འཚོ་བའི་རང་གཟུགས་ངོ་མ་
དེ་ཡིན། བརྩམས་སྒྲུང་གི་ནང་དུ་རྩོམ་པ་པོས་རབ་བཏགས་ཀྱི་སྒོ་ནས་སངས་
རྒྱས་ཆོས་ལུགས་ཀྱི་ནང་དུ་བརྗོད་པའི་བདུད་ཀྱི་ཁྱད་ཆོས་ཆ་ཚང་ལྡན་པའི་
གཟུགས་བརྙན་ཞིག་ཏུ་གསར་བཟོ་བྱས་ཡོད། སྒྲུང་གི་ནང་དུ་“བདུད་ནག་ཀླུ་
150



རྩོམ་རིག་རྣམ་བཤད།
བཙན་རྒོད་པོ་དེ་གཟུགས་ཆེ་བ་རི་བོ་ལྟ་བུ། ལུས་གཅིག་ལ་མགོ་དགུ་ཡོད་པ།
མགོ་ལ་རྭ་ཅོ་བརྒྱད་སྐྱེས་ཡོད་པ། ཁྲོས་ན་ལུས་ལ་ལྕགས་སྡིགས་ནག་པོས་ཁྱབ་
པ། དུག་སྦྲུལ་ནག་པོ་དགུ་ཡིས་སྐེད་ལ་འཁྲིལ་བ། རྐང་ལག་ལ་ལྕགས་ཀྱི་སྡེར་
མོ་དགུ་བཞི་སུམ་ཅུ་སོ་དྲུག་གི་ལྕགས་སྐྱུ་ལྟར་ཡོད་པ། ཁ་ནས་དུ་བའི་མེ་རེ་
འཁྱིལ་ཞིང་འབར་བ། སྣ་ནས་དུག་རླུང་འཚུབ་མ་གཡོ་བ། དུག་སྤྲིན་ནག་
པོའི་དཀྱིལ་ ན་ འགྱིང་ བ” ཞེས་ རབ་ བཏགས་དང་འུད་ བརྗོད་ ཀྱི་ ཐབས་ ལ་
བརྟེན་ནས་རྩོམ་འབྲི་མཛད་པ་ཞིག་ཡིན་ནོ།
རབ་བཏགས་དང་འཆར་སྒོ་གཉིས་ཀྱི་འབྲེལ་བ་ནི་ཤིན་ཏུ་དམ་པ་ཞིག་
ཡིན་ལ། དེ་གཉིས་ཀྱི་ནུས་པ་ཡང་ཕལ་ཆེར་འདྲ་བ་སྟེ། འཚོ་བའི་ངོ་བོའི་ཁྱད་
ཆོས་འགའ་ཞིག་མངོན་གསལ་དོད་པོས་མཚོན་པར་བྱེད་རྒྱུ་དེ་ཡིན། འོན་ཏེ་
བྱེད་ཐབས་ འདི་ གཉིས་ ལ་ མི་ འདྲ་ བའི་ ཕྱོགས་ ཡང་ ཡོད། གལ་སྲིད་ རབ་
བཏགས་བྱེད་རྒྱུ་དེ་ནི་སྤྱིར་བཏང་ཐོག་འཚོ་བ་དངོས་ཀྱི་རྣམ་པ་དང་གཏན་
ཚིགས་རིག་པ་དང་ཁ་མི་བྲལ་བ་ཞིག་ཡིན་ན། འཆར་སྒོའི་བྱེད་ཐབས་དེ་ནི་
འཚོ་བ་དངོས་ཀྱི་རྣམ་པ་དང་འཚོ་བའི་གཏན་ཚིགས་རིག་པ་དེར་བསྒྱུར་བཀོད་
དང༌། ཚད་ལས་བརྒལ་བར་བྱས་ཏེ་འཚོ་བའི་ནང་གནས་མེད་པའི་ཡ་མཚན་
གྱི་གཟུགས་བརྙན་གསར་བསྐྲུན་བྱེད་པ་ཞིག་ཡིན། དཔེར་ན་《གླིང་གེ་སར་
རྒྱལ་པོའི་སྒྲུང་》ནང་དུ་ཁམས་གསུམ་དབང་དུ་བསྒྱུར་བའི་མངོན་ཤེས་དྲུག་
ལྡན་གྱི་ལྷ་མོ་ཨ་ནེ་གོང་སྨན་རྒྱལ་མོ་དང་། གླིང་གེ་སར་རྒྱལ་པོའི་དམག་འཐབ་
ལ་མཁས་པའི་ཡོན་ཏན་དང་། ངོ་མཚར་བློ་ལས་འདས་པའི་རྫུ་འཕྲུལ་སོགས་
དང་ཁོང་གི་དགྲ་ཕྱོགས་སུ་འཇིགས་སུ་རུང་བའི་བདུད་མགོ་དགུ་ཅན་དང་།
ཐ་ན་སྒྲུང་དེབ་ནང་འདབ་ཆགས་སོགས་ཀྱི་ཀྱང་མི་སྐད་སྨྲ་ལ་ཆོ་འཕྲུལ་སྣ་
ཚོགས་བཏོན་ཐུབ་པ་སོགས་དཔོག་པར་དཀའ་བའི་ཡུལ་ལྗོངས་དང་བྱ་དངོས་
ཇི་སྙེད་ཅིག་གསར་བསྐྲུན་བྱས་ཡོད་པ་དེ་དག་ནི་འཆར་སྒོའི་བྱེད་ཐབས་ལ་
བརྟེན་ནས་བྱུང་བ་ཞིག་ཡིན། འཆར་སྒོའི་བྱེད་ཐབས་དེ་ནི་འཆར་ཡན་རིང་
151



ལེའུ་གཉིས་པ། གསར་རྩོམ་གྱི་སྐོར།
ལུགས་ཀྱི་བརྩམས་ཆོས་ནང་དུ་བེད་སྤྱོད་དེ་བས་ཀྱང་མང་པོ་བྱེད་ཀྱི་ཡོད་པ་
རེད། དཔེར་ན།《གླིང་གེ་སར་རྒྱལ་པོའི་སྒྲུང་》ནང་“ དེ་ནས་སྦྲུལ་མགོའི་
འདབས་སུ་ ས་ བཟུང་ ནས་ བཞུགས་ ཤིང་། ལ་ ཁའི་ ཤ་ ཕོ་ རྐང་ བཟུང་ བྱས།
མགོ་ཡི་དུང་རྭ་གནད་དུ་བླངས། རྒོད་པོ་རྡོ་ཡི་བསད། རྐྱང་དཀར་ཞགས་
པས་བཟུང་། ལ་ཡན་གྱི་རི་དྭགས་ཆམས་ལ་ཕབས། ཤ་ཡི་རྩིག་པ་བརྩིགས།
མགོ་བོ་ཡི་ར་བ་བསྐོར། ཁྲག་གི་མཚོ་མོ་བསྐྱིལ། ལུང་ཡན་གྱི་མགྲོན་པོ་བཙོན་
ལ་འཇུག མི་ཤ་ཟས་སུ་ཟོས། མི་ཁྲག་སྐོམ་དུ་འཐུང༌། མི་སྤགས་གདན་དུ་
བཏིངས། མི་རོ་ཐང་དུ་བཀྲམ། ལྷ་འདྲེ་ཡིན་ཀྱང་ཡིད་ཆད། སྲིན་པོ་ཡིན་
ཀྱང་ཁམས་ ལོགས། སྡེ་ བརྒྱད་ ཡིན་ ཀྱང་ འཇིགས་ ཞུམ་ མེ་ ཞིག་ བྱས་ ནས་
བཞུགས་སོ”ཞེས་དང༌། ཡང་“ ཚ་ཞང་འདན་མ་སྦྲུལ་མགོ་འདབས་སུ་སླེབས་
ནས་ཡར་བལྟས་ཚེ། མི་ལྤགས་ཀྱི་གུར་ཕུབ། རྒྱུ་མའི་ཆོན་ཐག་འཐེན། མི་རོ་
དང་རྟ་རོའི་རགས་བརྩིགས་ཏེ། སྲིན་ཡུལ་ལང་ཀ་སྤུ་རུ་ལས་ཀྱང་འཇིགས་ཆེ་
བ་ཞིག་བྱས་ནས་བཞུགས་པ་མཐོང་། དང་པོ་ཚ་ཞང་འདན་མ་དེའི་ཐུགས་
དགོངས་ལ། གདོང་ཆོས་འཕེན་ནག་པོའི་གདོང་རྒྱུད་ལ་འདི་འདྲའི་མི་ཞིག་སྐྱེ་
ལུགས་ལ་ཡོད་སྙམ་སྟེ་སྐྱོ་བར་འདུག་བར་དུ་བསམ་བློ་ཞིག་བཏང་སྟེ་ད་ལྟ་གླིང་
ཡུལ་གྱི་མི་ཐམས་ཅད་དུས་ཅིག་ཏུ་ཟོས་ནའང་ ཤ་ལྤགས་འདི་ཙམ་མི་ཡོང་དེ་
ཕྱིར་སྟག་རོང་གི་མི་བཅུ་བཞི་ལས། འདི་ཟོས་ཟེར་བའི་ངེས་པ་སུ་ལ་མེད།
ཐམས་ཅད་ཟོས་པ་རེད་ཅེས་གླིང་པས་བཤད་འདུག་སྟེ། ཐམས་ཅད་ཟོས་ཚར་
ན་རང་རེ་ལྷག་དོན་མེད་གཏམ་དེ་ཚོའང་བདེན་པར་མི་འདུག མི་རོ་དང་རྟ་
རོ་འདི་ཚོ་འང་འདི་ཡིན་གྱི་བདག་པོ་མེད་པའི་མི་རྟ་འདི་འདྲ་ཡོང་དོན་མེད།
དེ་སྒྱུ་མའི་སྦྲུལ་པ་ཡིན་པ་ཐེ་མི་ཚོམ་” (《འཁྲུངས་སྐོར་》ཞེས་པའི་ཤོག་གྲངས་
106དང་ཤོག་གྲངས་116ལ་གསལ་)ཅེས་རྩོམ་འབྲི་བྱས་ཡོད་པ་དེ་དག་ནི་གླིང་
གེ་སར་རྒྱལ་པོའི་ངོ་མཚར་བློ་ལས་འདས་པའི་རྫུ་འཕྲུལ་ལ་བསྔགས་བརྗོད་དང་
མངོན་གསལ་དོད་པོ་ཡོང་ཕྱིར་འཆར་སྒོའི་རྣམ་པའི་ཐོག་ནས་རྩོམ་འབྲི་བྱས་པ་
152



རྩོམ་རིག་རྣམ་བཤད། །
ཞིག་ཡིན། གོང་དུ་ང་ཚོས་དཔེ་མཚོན་ཅན་དུ་བསྒྱུར་བར་བྱེད་པའི་བྱེད་ཐབས་
གལ་ཆེ་བ་དང་རྟག་ཏུ་བེད་སྤྱོད་དང་རྒྱུན་གཏན་མཐོང་ཐུབ་པའི་གནད་དོན་
འགའ་ཞིག་གི་སྐོར་གླེང་ཟིན་པ་ཡིན། འོན་ཏེ། དཔེ་མཚོན་ཅན་དུ་བསྒྱུར་
བར་བྱེད་པའི་སྒྱུ་རྩལ་གྱི་བྱེད་ཐབས་ག་རེ་བེད་སྤྱོད་བྱེད་ཀྱི་ཡོད་དམ་ཞེ་ན། དེ་
ནི་ཁོ་ཚོས་གསར་རྩོམ་བྱེད་པའི་བརྗོད་དོན་དང་རྣམ་པ་མི་འདྲ་བ་དང་འབྲེལ་
བ་དམ་ཟབ་ཡོད་པ་མ་ཟད། རྩོམ་པ་པོ་ཉིད་ཀྱི་རྩོམ་རིག་གསར་རྩོམ་བྱེད་
སྐབས་ཀྱི་ཐུན་མོང་མ་ཡིན་པའི་བྱེ་བྲག་གི་རང་བཞིན་དང་འབྲེལ་བ་དམ་ཟབ་
ཡོད་པ་ཞིག་ཡིན། དེར་བརྟེན་དཔེ་མཚོན་ཅན་དུ་བསྒྱུར་བར་བྱེད་པའི་སྒྱུ་རྩལ་
གྱི་བྱེད་ཐབས་དེ་ཡང་རྩོམ་རིག་གི་རྣམ་པ་མི་འདྲ་བ་དང༌། བརྗོད་དོན་མི་འདྲ་
བ། ཉམས་ འགྱུར་ མི་ འདྲ་ བ། གསར་ རྩོམ་ གྱི་ བྱེད་ ཐབས་ མི་ འདྲ་ བ་ ལ་
གཞིགས་ཏེ་སྒྱུ་རྩལ་གྱི་བྱེད་ཐབས་ཡང་མི་འདྲ་བ་རེ་ཡོད་པ་ཡིན་ནོ། །
1.དཔེ་མཚོན་ཅན་དུ་བསྒྱུར་བའི་གོ་དོན་ཅི་འདྲ་ཡིན་ནམ།
2. དཔེ་མཚོན་ཅན་དུ་བསྒྱུར་བའི་རྩ་བའི་རེ་འདུན་གང་ཡིན་ནམ།
3. བསམ་ཡན་དང་གཟུགས་མེད་གྲིབ་བཟོ་ཞེས་པའི་གོ་དོན་གང་ཡིན།
153



ལེའུ་གཉིས་པ། གསར་རྩོམ་གྱི་སྐོར།
ས་བཅད་བཞི་པ། གསར་རྩོམ་བྱ་ཐབས་དང་
འཇིག་རྟེན་ལྟ་ཚུལ་གྱི་འབྲེལ་བའི་སྐོར།
རྩོམ་པ་པོས་ཡང་དག་པའི་སྒོ་ནས་སྤྱི་ཚོགས་ཀྱི་འཚོ་བ་མཚོན་པར་བྱེད་པ་
དང༌། དཔེ་མཚོན་གྱི་མི་སྣའི་གཟུགས་བརྙན་གསར་བསྐྲུན་བྱེད་པར་རང་ཉིད་
ཀྱི་འཚོ་བའི་མྱོང་གོམས་ཕུན་སུམ་ཚོགས་པོ་ཞིག་གསོག་འཇོག་བྱེད་དགོས་པ་མ་
ཟད། འཇིག་རྟེན་ལྟ་ཚུལ་སྔོན་ཐོན་ཅན་ཞིག་གི་ཁྲིད་སྟོན་ཡང་ཡོད་དགོས་པ་
རེད། རྩོམ་འབྲི་དངོས་སུ་བྱེད་པའི་བརྒྱུད་རིམ་ནང་དུ་གཟུགས་བཀོད་བསམ་
གཞིགས་བྱ་རྒྱུ་དེ་བེད་སྤྱོད་བྱེད་དགོས་ལ་དཔེ་མཚོན་ཅན་དུ་འགྱུར་བའི་ཆོས་
ཉིད་ཡང་རྟོགས་དགོས་པ་དང་། ད་དུང་གསར་རྩོམ་བྱེད་པའི་ཐབས་ཤེས་དང་
སྒྱུ་རྩལ་གྱི་ཇུས་འགོད་སོགས་ཀྱི་བྱང་རྩལ་ངེས་ཅན་ཞིག་ཁོང་དུ་ཆུད་པར་བྱེད་
དགོས། དེར་བརྟེན་ང་ཚོས་རྩོམ་རིག་སྒྱུ་རྩལ་གྱི་བརྩམས་ཆོས་གསར་རྩོམ་བྱེད་
པའི་ཆོས་ཉིད་ལ་ཞིབ་འཇུག་བྱེད་དགོས་ལ། འཇིག་རྟེན་ལྟ་ཚུལ་དང་རྩོམ་རིག་
གསར་རྩོམ་བྱ་ཐབས་དེས་རྩོམ་རིག་གསར་རྩོམ་བྱེད་པའི་ནང་གི་གནས་བབ་
དང་ནུས་པ། དེ་གཉིས་དབར་གྱི་འབྲེལ་བ་བཅས་ལ་ཡང་ཞིབ་འཇུག་བྱེད་
དགོས་པ་ཞིག་ཡིན། གནད་དོན་དེ་དག་ཤེས་རྟོགས་ཡང་དག་པ་ཞིག་བྱེད་པར་
རྩོམ་རིག་ལོ་རྒྱུས་ཐོག་ཏུ་བྱུང་བའི་རྩོམ་རིག་གི་གསར་རྩོམ་བྱ་ཐབས་མི་འདྲ་
བར་ཞིབ་འཇུག་བྱ་རྒྱུ་དེ་ནི་རྩོམ་རིག་གསར་རྩོམ་གྱི་ལོ་རྒྱུས་ལ་ཕྱོགས་བསྡོམས་
དང་། རྩོམ་རིག་གསར་རྩོམ་འཕེལ་རྒྱས་ཀྱི་ཆོས་ཉིད་ཤེས་རྟོགས་བྱ་རྒྱུར་རོགས་
རམ་བྱེད་ཐུབ་པ་མ་ཟད། ང་ཚོས་རྩོམ་རིག་གསར་རྩོམ་བྱེད་པའི་གཙོ་བོའི་
ཁྱད་ཆོས་གསལ་འདོན་དང་དར་སྤེལ་བྱ་རྒྱུར་ཡང་དགེ་མཚན་ལྡན་པའི་བྱ་བ་
154



རྩོམ་རིག་རྣམ་བཤད།
ཞིག་ཡིན།
དང་པོ། འཇིག་རྟེན་ལྟ་ཚུལ་དང་རྩོམ་རིག་གསར་རྩོམ་བྱ་ཐབས།
འཇིག་རྟེན་ལྟ་ཚུལ་ཞེས་པ་ནི་མི་རྣམས་ཀྱིས་རང་བྱུང་ཁམས་དང་སྤྱི་
ཚོགས་ཀྱི་ཁོངས་གཏོགས་ཆབ་སྲིད་དང༌། དཔལ་འབྱོར། རིག་གནས་བཅས་
ལ་འཛིན་པའི་རྩ་བའི་ལྟ་ཚུལ་དེ་རེད། མི་རྣམས་ཀྱི་བསམ་བློའི་འདུ་ཤེས་དང་
བྱ་སྤྱོད་ཐམས་ཅད་ནི་འཇིག་རྟེན་ལྟ་ཚུལ་དང་འབྲེལ་བ་དམ་ཟབ་ཡོད་པ་མ་
ཟད། འཇིག་རྟེན་ལྟ་ཚུལ་དེས་མི་རྣམས་ཀྱི་འཚོ་བའི་རྣམ་འགྱུར་ཐག་གཅོད་
བྱེད་པ་དང་། བསམ་པའི་བྱ་སྤྱོད་ཡོད་ཚད་ལ་མཛུབ་ཁྲིད་ཀྱི་ནུས་པ་ཐོན་གྱི་
ཡོད། རྩོམ་པ་པོ་ཞིག་གི་ངོས་ནས་བཤད་ན། འཇིག་རྟེན་ལྟ་ཚུལ་དེས་ད་ལྟའི་
དངོས་ཡོད་ཀྱི་འཚོ་བར་འཛིན་པའི་ལྟ་ཚུལ་དང་རྣམ་འགྱུར་ཐག་གཅོད་བྱེད་ཀྱི་
ཡོད་ལ་དེས་འཛིན་པའི་སྒྱུ་རྩལ་གྱི་ལྟ་ཚུལ་དང་རྣམ་འགྱུར་ལ་ཤུགས་རྐྱེན་ཆེན་
པོ་ཡོད་པ་དང་། རྩོམ་རིག་གསར་རྩོམ་བྱེད་པའི་བྱ་སྤྱོད་ལ་སློབ་སྟོན་ཡང་བྱེད་
ཀྱི་ཡོད་པ་རེད། །
རྩོམ་པ་ པོ་ རྣམས་ ཀྱིས་ སྤྱི་ ཚོགས་ ཀྱི་ འཚོ་ བ་ མཚོན་ པར་ བྱེད་ པ་ དང༌།
རྩོམ་རིག་གསར་རྩོམ་བྱེད་པའི་ཚེ་ཐོག་མར་གང་ཞིག་ལ་བསྔགས་བརྗོད་དང་།
གང་ཞིག་ལ་ངོ་རྒོལ་དང་སུན་འབྱིན་བྱེད་པའི་གནད་དོན་ཞིག་ཡོད་པ་དང༌།
འཚོ་བ་ནི་རྒྱ་ཆེ་ཞིང་ཕུན་སུམ་ཚོགས་པ་དང་། འགལ་བ་སྣ་ཚོགས་གནས་པ་
ཞིག་ཡིན་རྐྱེན་འཚོ་བ་དངོས་ཀྱི་ནང་ནས་རྩོམ་པ་པོས་བྱ་དངོས་ག་རེར་བསྔགས་
བརྗོད་བྱེད་དང༌། ག་རེར་ངོ་རྒོལ་བྱེད་པའི་གནད་དོན་དེ་ཐག་གཅོད་བྱེད་
དགོས་པ་རེད། དེ་ནི་སྔར་ནས་ད་བར་རྩོམ་པ་པོ་ཚང་མར་ཐུག་པའི་གནད་
དོན་ཞིག་ཡིན་པ་དང་། གནད་དོན་ནི་བསམ་བློའི་ཕྱོགས་ལྷུང་དང་། འཇིག་
རྟེན་ལྟ་ཚུལ་དང་འབྲེལ་བ་ཡོད་པ་ཞིག་རེད།
155



ལེའུ་གཉིས་པ། གསར་རྩོམ་གྱི་སྐོར།
རྩོམ་རིག་གསར་རྩོམ་བྱེད་སྐབས་བརྗོད་བྱ་གདམ་གསེས་དང་སྙིང་བསྡུས་
ཇི་ལྟར་བྱེད་པ་དང་། མི་སྣའི་གཟུགས་བརྙན་ཇི་ལྟར་བསྐྲུན་རྒྱུ་སོགས་ཀྱི་ཐད་
འཇིག་རྟེན་ལྟ་ཚུལ་གྱིས་ཚོད་འཛིན་བྱེད་ཀྱི་ཡོད་ལ་སློབ་སྟོན་གྱི་ནུས་པ་ཡང་
ཐོན་གྱི་ཡོད་པ་རེད། རྒྱུ་མཚན་ནི་འཇིག་རྟེན་འདིའི་ཐོག་རྒྱུ་རྐྱེན་གང་ཡང་
མེད་པའི་དགའ་ཞེན་ཞིག་མེད་ལ། རྒྱུ་རྐྱེན་གང་ཡང་མེད་པའི་སྡང་སེམས་ཤིག་
ཀྱང་མེད་པ་མ་ཟད། རྩོམ་རིག་སྒྱུ་རྩལ་གྱི་བརྩམས་ཆོས་ནི་ཕྱི་རོལ་ཡུལ་ གྱི་
གནས་ལུགས་དངོས་རྣམས་རྩོམ་པ་པོའི་བློ་ཡུལ་དུ་འཆར་བའི་འབྲས་བུ་ཡིན་
ཞིང་“བློ་ཡུལ་དུ་འཆར་བ་”ཞིག་ཡིན་ཕྱིན་དེར་རང་བཞིན་དུ་ཕྱི་རོལ་གྱི་གནས་
ལུགས་དངོས་དང་རྩོམ་པ་པོ་རང་ངོས་ཀྱི་ལྟ་ཚུལ་གཉིས་འཛོམས་དགོས་པ་རེད།
རྩོམ་པ་པོའི་འཇིག་རྟེན་ལྟ་ཚུལ་ནི་སྐྱེ་དུས་ནས་ཡོད་པ་ཞིག་མ་ཡིན་པར་དེ་ནི་སྤྱི་
ཚོགས་ཀྱི་ལག་ལེན་དངོས་ནང་རིམ་བཞིན་ཆགས་པ་ཞིག་ཡིན་ལ། ལོ་རྒྱུས་ཀྱི་
ཆ་རྐྱེན་གྱིས་ཚོད་འཛིན་ཡང་བྱས་ཡོད་པ་རེད། ལོ་རྒྱུས་ཀྱི་དུས་སྐབས་མི་འདྲ་
བའི་དབང་གིས་རྩོམ་པ་པོ་གནས་པའི་ཡུལ་གྱི་ཆ་རྐྱེན་དང་ཁོར་ཡུག་མི་འདྲ་བ་
དང་ལྷག་པར་རང་ངོས་ཀྱི་ལྟ་ཚུལ་དང༌། དཔལ་འབྱོར་གྱི་ཆ་རྐྱེན་སོགས་མི་
འདྲ་བར་བརྟེན་འཇིག་རྟེན་ལྟ་ཚུལ་ཡང་མི་འདྲ་བ་རེ་ཡོད་པ་རེད།
དུས་རབས་མི་འདྲ་བའི་ནང་དཔལ་འབྱོར་གྱི་རྨང་གཞི་དང་རིམ་གྲས་མི་
འདྲ་བས་མིའི་བསམ་བློར་ཚོད་འཛིན་བྱེད་པ་དང་ཁ་ལོ་བསྒྱུར་གྱི་ཡོད་པ་མ་
ཟད། བསམ་བློའི་ངོས་འཛིན་གྱི་ཆུ་ཚད་དང་ཚན་རིག་དང་རིག་གནས་འཕེལ་
རྒྱས་ཀྱི་ཆུ་ཚད་ཀྱང་མི་འདྲ་བ་དེ་བཞིན་དུ་མི་རྣམས་ཀྱི་འཇིག་རྟེན་ལྟ་ཚུལ་ཡང་
ཁྱད་པར་ཆེན་པོ་ཡོད་ཅིང་། དུས་རབས་གཅིག་གི་ནང་དུ་འཚོ་གནས་བྱེད་
པའི་མི་རྣམས་ལ་མཚོན་ན་ཡང་མི་རྣམས་ཀྱི་སྤྱི་ཚོགས་ཀྱི་གནས་བབ་མི་འདྲ་བ་
དང་། འཚོ་བའི་ལོ་རྒྱུས་མི་འདྲ་བར་བརྟེན་འཇིག་རྟེན་ལྟ་ཚུལ་ལ་ཡང་ཁྱད་
པར་ཡོད་པ་མ་ཟད། ཐ་ན་རྩ་བའི་ཁྱད་པར་ཡང་ཡོད། དེར་བརྟེན་རྩོམ་པ་པོ་
གཅིག་གི་འཇིག་རྟེན་ལྟ་ཚུལ་ལ་དབྱེ་ཞིབ་བྱེད་སྐབས་ངེས་པར་དུ་དུས་རབས་
156



རྩོམ་རིག་རྣམ་བཤད།།
དང༌། རིམ་གྲས་ཀྱི་ཆ་རྐྱེན་སོགས་ལ་བསམ་གཞིགས་བྱེད་དགོས་པ་ལས་དུས་
རབས་དང་རིམ་གྲས་ཀྱི་དབྱེ་བ་དེ་མཉམ་བསྲེས་བྱེད་མི་རུང༌།
རྩོམ་རིག་གསར་རྩོམ་ཇི་ལྟར་བྱ་རྒྱུ་དེ་རྩོམ་པ་པོས་སྤྱི་ཚོགས་ཀྱི་འཚོ་བར་
རང་ངོས་ཀྱི་ལྟ་ཚུལ་དང་སྒྱུ་རྩལ་གྱི་ལྟ་ཚུལ། མཛེས་རིག་གི་ལྟ་ཚུལ། དེ་མིན་
རྩོམ་རིག་སྒྱུ་རྩལ་གྱི་སྤྱི་ཚོགས་ཀྱི་གནས་བབ་དང་ནུས་པ་སོགས་ལ་ལྟ་ཚུལ་མི་
འདྲ་བ་འབྱུང་སྲིད་པར་བརྟེན་རང་ཉིད་ཀྱི་འཇིག་རྟེན་ལྟ་ཚུལ་དེས་རང་གི་
བརྗོད་པར་བྱ་བའི་བརྩམས་ཆོས་ལ་སློབ་སྟོན་དང་ཚོད་འཛིན་བྱེད་པའི་ནུས་པ་
ལྡན་ཡོད་པ་རེད། དེ་ཡང་གསར་རྩོམ་གྱི་བརྗོད་གཞི་དང་འཕེལ་རིམ། མཐའ་
ཡི་མཇུག་འབྲས། མི་སྣའི་གཟུགས་བརྙན་བཅས་ཅི་འདྲ་བསྐྲུན་པ་སོགས་མ་
གཞི་རྩོམ་པ་པོའི་ཤེས་རིག་གི་ཆུ་ཚད་དང་རྩོམ་རྩལ། འཚོ་བའི་མྱོང་གོམས་
སོགས་དང་འབྲེལ་བ་དམ་ཟབ་ཡོད་པ་ནི་སྨོས་ཅི་དགོས། འོན་ཏེ་བསམ་བློའི་
ལྟ་ཚུལ་དེ་རྩ་བར་གྱུར་པ་མ་ཟད། རང་ངོས་ཀྱི་ངོས་འཛིན་དང་བྱ་དངོས་ལ་
འཛིན་པའི་རྣམ་འགྱུར་དང་ཡང་འབྲེལ་བ་དམ་ཟབ་ཡོད།
རྩོམ་པ་པོ་སུ་འདྲ་ཞིག་ཡིན་རུང་དེའི་འཇིག་རྟེན་ལྟ་ཚུལ་ནི་འགྱུར་མེད་
སོར་གནས་ཞིག་མ་ཡིན་པར་འཕེལ་རྒྱས་དང་འགྱུར་བ་འགྲོ་གི་ཡོད་པ་དེ་དག་
ནི་བསམ་བློའི་འགལ་བ་དང་འཐབ་རྩོད་ལས་བྱུང་བའི་འབྲས་བུ་ཡིན་ཞིང༌།
གལ་ཏེ་བསམ་བློའི་འགལ་བ་དང༌། འཐབ་རྩོད་མེད་ན་འཇིག་རྟེན་ལྟ་ཚུལ་ལ་
ཡང་འཕེལ་རྒྱས་དང་འགྱུར་བ་ཡོང་མི་སྲིད། གནའ་རབས་ཀྱི་རྩོམ་པ་པོ་ཕལ་
ཆེ་བའི་འཇིག་རྟེན་ལྟ་ཚུལ་ནི་སྣེ་མང་འདྲེས་འཛིང་གི་འགལ་བས་ཁེངས་པ་ཞིག་
ཡིན་པ་དང༌། ཁོ་ཚོའི་མཚན་ཉིད་རིག་པའི་ལྟ་ཚུལ་དང་ཆབ་སྲིད་ཀྱི་ལྟ་ཚུལ།
ཆོས་ལུགས་ཀྱི་ལྟ་ཚུལ། མཛེས་རིག་གི་ལྟ་ཚུལ་སོགས་ཀྱང་མི་འདྲ་བ་ཡོད་ཅིང་།
ལྟ་ཚུལ་དེ་དག་གི་ངོ་བོའི་ཕྱོགས་ནས་བལྟས་ན་ཡང་སྔོན་ཐོན་དང་རྗེས་ལུས།
ཡང་མི་དག་པའི་གྲུབ་ཆ་བཅས་ཟུང་དུ་འབྲེལ་ནས་གནས་ཡོད། དཔེར་ན།
ཨུ་རུ་སུའི་གྲགས་ཅན་རྩོམ་པ་པོ་ཐོ་འར་སི་ཐི་ཡི་མཚན་ཉིད་རིག་པའི་ལྟ་ཚུལ་ནི་
157



ལེའུ་གཉིས་པ། གསར་རྩོམ་གྱི་སྐོར།
སྤྱིར་དངོས་ཡོད་རིང་ལུགས་ཀྱི་ལྟ་ཚུལ་ཞིག་ཡིན། ཁོང་གིས་ཆབ་སྲིད་ཀྱི་ཐོག་
ཧྲ་ཧོང་གོང་མའི་སྲིད་དབང་སྒེར་གཅོད་བྱེད་པའི་ལམ་ལུགས་དང་མ་རྩའི་རིང་
ལུགས་ཀྱི་སྤྱི་ཚོགས་ལ་ངོ་རྒོལ་བྱེད་ཀྱི་ཡོད་པ་དང༌། དེ་དང་དུས་མཚུངས་
གསར་བརྗེའི་དྲག་ཤུགས་ལ་ཡང་ངོ་རྒོལ་བྱས་ཏེ་ཆོས་ལུགས་དར་སྤེལ་བྱེད་རྒྱུའི་
འདོད་ཚུལ་བཏོན་ཡོད་པ་རེད། འགལ་བ་དེ་དག་ནི་གཙོ་བོ་སྐབས་དེའི་ལོ་
རྒྱུས་ཀྱི་ཆ་རྐྱེན་དང་རྩོམ་པ་པོ་གནས་པའི་གྲལ་རིམ་གྱི་གནས་བབ་ལས་བྱུང་བ་
ཞིག་ཡིན། །
རྩོམ་པ་པོས་སྒྱུ་རྩལ་གྱི་གཟུགས་བརྙན་ལ་བརྟེན་ནས་འཚོ་བ་མཚོན་པར་
བྱེད་པ་དང་། རྩོམ་རིག་གསར་རྩོམ་དང་དངོས་ཡོད་ཀྱི་འབྲེལ་བ་ཐག་གཅོད་
བྱ་རྒྱུའི་ཐད་རྩ་དོན་ངེས་ཅན་ཞིག་ལ་བརྩི་སྲུང་བྱས་ཏེ་རྩོམ་རིག་གསར་རྩོམ་གྱི་
བྱ་ཐབས་བེད་སྤྱོད་བྱེད་ཀྱི་ཡོད་པ་རེད། དཔེར་ན། རྩོམ་པ་པོ་འགའ་ཞིག་གི་
འཚོ་བ་དངོས་ཀྱི་རྣམ་པ་ལ་གཞིགས་ཏེ་མཚོན་པར་བྱེད་པ་དང༌། རྩོམ་པ་པོ་
འགའ་ཞིག་གིས་ སོ་ སོའི་ ཕུགས་བསམ་དང་རེ་འདོད་ལ་དམིགས་ཏེ་འཚོ་བ་
མཚོན་པར་བྱེད་ཀྱི་ཡོད། རྩ་དོན་མི་འདྲ་བའི་རྐྱེན་གྱིས་རྩོམ་རིག་སྒྱུ་རྩལ་གྱི་
གཟུགས་བརྙན་ གྲུབ་ པར་ བྱེད་ པའི་ ཐབས་ ཤེས་ མི་ འདྲ་ལ། བརྩམས་ཆོས་
ཉམས་འགྱུར་ཐད་ལ་ཡང་རང་བཞིན་དུ་མི་འདྲ་བའི་ཕྱོགས་དེ་མངོན་གསལ་
དོད་པོ་ཡོད་པ་རེད། དཔེར་ན། མདོ་མཁར་ཞབས་དྲུང་ཚེ་རིང་དབང་རྒྱལ་
གྱིས་བརྩམས་པའི་《གཞོན་ནུ་ཟླ་མེད་ཀྱི་གཏམ་རྒྱུད་》ལ་མཚོན་ན་མི་སྣ་ཕན་
ཚུན་གླེང་མོལ་དང༌། ཡུལ་ལྗོངས། བརྗོད་དོན་རྣམས་ཚིགས་བཅད་ལས་གྲུབ་
པ་དང་། བྱ་བའི་བརྒྱུད་རིམ་དང༌། གཟུགས་བརྙན་དུ་བཀོད་པའི་མི་སྣ་སོ་
སོའི་བསམ་བློའི་འཆར་སྒོ་གང་ཡིན་པ་རྣམས་ཚིག་ལྷུག་དང་བཅད་ལྷུག་སྤེལ་
མའི་རྩོམ་ཚུལ་ གྱི་རྣམ་པ་ལྡན་པ་དང༌། སྙན་ངག་གི་རྒྱུན་དང་མཐུན་པའི་
ཚིགས་བཅད་ཀྱི་རྒྱུན་ཅུང་མང་བ། བོད་ཀྱི་གཙུག་ལག་རྒྱ་མཚོ་ཆེན་པོའི་ནང་
གི་སྐྱེས་སྟོབས་ཀྱི་དཔལ་འབར་བའི་བརྡ་སྦྱོར་དང་། མངོན་བརྗོད། གསོན་
158



རྩོམ་རིག་རྣམ་བཤད།
ཉམས་ལྡན་པའི་དམངས་ཁྲོད་ཀྱི་གཏམ་དཔེ་སོགས་ཀྱིས་བརྗོད་བྱ་གསལ་བར་
བསྟན་ཅིང་། སྙན་ངག་མེ་ལོང་གི་བཞེད་གཞུང་ཚད་མར་བཟུང་ནས་མངོན་
པར་མཚོན་པར་གནང་ཡོད། ཡང་དཔལ་འབྱོར་ལགས་ཀྱིས་བརྩམས་ པའི་
《གཙུག་གཡུ་》དང་བསྡུར་ན་རྩོམ་དེ་གཉིས་ཀྱི་ཉམས་འགྱུར་ཐད་ལ་ཐུན་མོང་
བའི་རང་བཞིན་ཡང་ཡོད། དེའང་ མདོ་ མཁར་ ཞབས་ དྲུང་ གིས་ འཚོ་ བའི་
ཕུགས་བསམ་དང་རེ་འདོད་ལ་སྤྲོ་སྣང་ཆེན་པོས་རྟོག་བཟོ་བྱས་པ་དང་དཔལ་
འབྱོར་ལགས་ཀྱིས་ཕྱི་རོལ་ཡུལ་དུ་གནས་པའི་འཚོ་བ་དངོས་ལ་ཞིབ་ཕྲའི་གཅིག་
སྡུད་དང་གནད་དུ་འཕིགས་པའི་རྩོམ་འབྲི་བྱེད་རྒྱུ་དེ་གཙོ་གནད་དུ་བཞག་ཡོད་
པར་བརྟེན། རྩོམ་ དེ་ གཉིས་ཀྱི་ཉམས་འགྱུར་ ཐད་གཏན་ནས་མི་འདྲ་བའི་
ཕྱོགས་ཀྱང་ཡོད། དེ་ལྟར་བརྩམས་ཆོས་ནང་ནས་རང་བཞིན་དུ་མཚོན་པར་
བྱས་པའི་ གནད་ དོན་ དེས་ ལྟ་ ཚུལ་ངེས་ ཅན་ ཞིག་ཚུར་ སྣང་ བྱས་ པ་ མ་ ཟད།
འཚོ་བ་མཚོན་པར་བྱེད་པའི་རྩ་དོན་ཞིག་ཀྱང་ཡིན་པས་དེ་ནི་རྩོམ་རིག་གསར་
རྩོམ་གྱི་བྱ་ཐབས་ཞེས་པ་དེ་ཡིན།
རྩོམ་རིག་གསར་རྩོམ་གྱི་ཐབས་ཤེས་ནི་དུས་ཚོད་ཐུང་ངུ་ཞིག་གི་ནང་དུ་
གྲུབ་པ་དང་ ཆགས་ པ་ཞིག་མ་ ཡིན་ལ། མི་སྣ་ཁྱད་འཕགས་ ཅན་ཞིག་ གིས་
གཏན་འཁེལ་བྱེད་ཐུབ་པ་ཞིག་ནི་དེ་བས་མ་ཡིན། རྩོམ་རིག་གསར་རྩོམ་གྱི་བྱ་
ཐབས་ཤིག་ཐོན་པ་དང་འཕེལ་རྒྱས་གཏོང་རྒྱུ་དེ་ནི་རྩོམ་རིག་སྒྱུ་རྩལ་གྱི་ལག་
ལེན་དངོས་ཀྱི་ནང་ནས་དུས་ཡུན་རིང་ པོར་ ཉམས་ མྱོང་ གསོག་འཇོག་བྱེད་
དགོས་པ་ཞིག་ཡིན། རྩོམ་རིག་སྒྱུ་རྩལ་མཁན་གྲངས་ལས་འདས་པ་ཞིག་གིས་
སྙིང་རུས་ཆེན་པོས་འཚོལ་ཞིབ་བྱ་རྒྱུ་དེ་བརྒྱུད་དགོས་པ་དང་། ད་དུང་རྩོམ་
རིག་སྒྱུ་རྩལ་གྱི་སྲོལ་རྒྱུན་དང་རྩོམ་པ་པོའི་སྒྱུ་རྩལ་གྱི་བྱང་ཚད་སོགས་ཕྱོགས་
མང་པོའི་ ཐད་ཀྱི་གྲུབ་ཆ་ཚུད་ཡོད། ཡང་བསྐྱར་ཞུས་ན་དེ་ནི་རྟག་པར་མི་
རབས་གཅིག་གི་འབད་བརྩོན་དང༌། ཡང་ན་མི་རབས་འགའ་ཤས་ཀྱིས་མཉམ་
དུ་འབད་བརྩོན་བྱས་པ་ལས་བྱུང་བ་ཞིག་རེད། གྲུབ་འབྲས་ལེགས་པོ་ཐོབ་ཡོད་
159



ལེའུ་གཉིས་པ། གསར་རྩོམ་གྱི་སྐོར།
པའི་རྩོམ་པ་པོ་ཞིག་ལ་མཚོན་ནའང་གང་ལྟར་སྔོན་བྱོན་མཁས་དབང་རྣམས་
ཀྱིས་བཞག་པའི་རྩོམ་རིག་གསར་རྩོམ་གྱི་ཉམས་མྱོང་མི་འདྲ་བ་རྣམས་ལ་སློབ་
སྦྱོང་དང་ཚུར་ལེན་ཏེ། རང་ཉིད་ཀྱི་གསར་རྩོམ་བྱེད་པའི་འགྲོ་ལམ་གྱི་འགོ་
ཚུགས་ས་བྱེད་པ་དང་ཆབས་ཅིག་སོ་སོའི་སྤྱི་ཚོགས་ཀྱི་ལྟ་ཚུལ་དང་། ཆབ་སྲིད་
ཀྱི་ལྟ་ཚུལ། མཛེས་རིག་གི་ལྟ་ཚུལ་དང་སྒྱུ་རྩལ་གྱི་ལྟ་ཚུལ་ལ་གཞིར་བཟུང་ནས་
དེ་སྔོན་གྱི་གསར་རྩོམ་ཉམས་མྱོང་ལ་བསྒྱུར་བཀོད་བྱེད་ཀྱི་ཡོད་པ་རེད། སྔོན་
ཐོན་གྱི་གསར་རྩོམ་བྱེད་ཐབས་ཅི་འདྲ་ཞིག་ཡིན་རུང་དེ་དག་ཚང་མ་ནི་རྒྱུན་
འཛིན་དང་གསར་གཏོད་བྱེད་པའི་ནང་ནས་བྱུང་བ་དང་། འཕེལ་རྒྱས་ཕྱིན་པ་
ཤ་སྟག་ཡིན་ལ་ཡང་རྩོམ་པ་པོས་གསར་རྩོམ་གྱི་བྱེད་ཐབས་དེ་རིགས་ཞིབ་ཕྲའི་
བེད་སྤྱོད་བྱེད་སྐབས་རང་བཞིན་དུ་རྩོམ་པ་པོའི་འཇིག་རྟེན་ལྟ་ཚུལ་གྱིས་ཚོད་
འཛིན་དང་ལག་ལེན་དངོས་ཀྱི་ཉམས་མྱོང་ལ་ཤུགས་རྐྱེན་ཡོད་པ་ཞིག་ཡིན་པས་
དེ་དང་འདྲ་བར་འགྱུར་ལྡོག་ཡང་འགྲོ་ཡི་ཡོད་པ་རེད།
གཉིས་པ། འཇིག་རྟེན་ལྟ་ཚུལ་དང་རྩོམ་རིག་
གསར་རྩོམ་བྱ་ཐབས་ཀྱི་འབྲེལ་བའི་སྐོར།
འཇིག་རྟེན་ལྟ་ཚུལ་ཞེས་པ་ནི་མི་རྣམས་ཀྱི་ཕྱི་ཡུལ་གྱི་འཇིག་རྟེན་དང་རང་
བྱུང་ཁམས་དང་མིའི་རིགས། སྤྱི་ཚོགས་ཀྱི་ རྩ་བའི་ལྟ་ཚུལ་དེ་ཡིན་པ་ དང་།
རྩོམ་པ་པོས་གསར་རྩོམ་བྱེད་པའི་བརྒྱུད་རིམ་ནང་དུ་ཐོག་མཐའ་བར་གསུམ་དུ་
འཇིག་རྟེན་ལྟ་ཚུལ་གྱིས་ཚོད་འཛིན་དང་བཀོལ་སྤྱོད་མི་བྱེད་རང་བྱེད་ཡིན་པ་མ་
ཟད། འཇིག་རྟེན་ལྟ་ཚུལ་གྱི་མཛུབ་ཁྲིད་འོག་ཏུ་གཞི་ནས་གསར་རྩོམ་བྱེད་
ཐབས་ཀྱི་རང་གི་དགེ་མཚན་ལྡན་པའི་ནུས་པ་དེ་འདོན་སྤེལ་བྱེད་ཀྱི་ཡོད་པ་
རེད། རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་འཇིག་རྟེན་ལྟ་ཚུལ་གྱི་མཛུབ་ཁྲིད་
160



རྩོམ་རིག་རྣམ་བཤད།
དང་རྩ་བ་ནས་ ཁ་ བྲལ་བའི་གསར་རྩོམ་གྱི་བྱེད་ ཐབས་ཞིག་ཡོད་མི་ སྲིད་ལ་
གནས་ཐབས་ཡང་མེད་པ་ཞིག་ཡིན།
གསར་རྩོམ་གྱི་བྱེད་ཐབས་ཞེས་པ་ནི་འཚོ་བ་ཚུར་སྣང་དང་མཚོན་པར་
བྱེད་པའི་རྩ་དོན་ནམ་གལ་ཆེའི་གྲུབ་ཆ་ཞིག་ཡིན་རྐྱེན་དེ་ནི་བསམ་བློའི་སློབ་
སྟོན་འགའ་ཞིག་དང་ཁ་བྲལ་འགྲོ་ཐབས་གཏན་ནས་མེད་པ་ཞིག་ཡིན། རྩོམ་པ་
པོ་ཞིག་གིས་གསར་རྩོམ་བྱེད་ཐབས་ཅི་འདྲ་ཞིག་བེད་སྤྱད་ཏེ་རྩོམ་འབྲི་བྱས་པ་
ཞིག་ཡིན་ནའང་དེའི་ནང་དུ་ཁོང་གི་སྒྱུ་རྩལ་གྱི་བྱང་ཚད་དང་འཚོ་བའི་ལག་
ལེན་དངོས་ཀྱི་ཤུགས་རྐྱེན་ཡོད་པ་ཞིག་ཡིན་རུང་གང་ལྟར་ནུས་པ་ཆེ་ཤོས་ཐོན་
མཁན་ནི་རྩོམ་པ་པོའི་འཇིག་རྟེན་གྱི་ལྟ་ཚུལ་དེ་རང་ཡིན།
བོད་འདིར་སྔ་དུས་ནས་རྩོམ་རིག་སྒྱུ་རྩལ་གྱི་དཔེ་ཆ་མི་ཉུང་བ་ཞིག་གསར་
རྩོམ་བྱས་ཡོད་པ་དེ་དག་སྤྱིར་བཏང་ཁག་གཉིས་སུ་དབྱེ་ཆོག་པ་སྟེ། དགོན་སྡེ་
ཁག་གི་མཐོ་རིམ་གྲ་པ་ཚོས་བྲིས་པའི་བརྩམས་ཆོས་ཕལ་ཆེ་བ་ནི་སངས་རྒྱས་
ཆོས་ལུགས་དང་འབྲེལ་བ་དམ་ཟབ་ཡོད་ཅིང་དེ་དག་ནང་ཆོས་ལུགས་ཀྱི་མཚན་
ཉིད་རིག་པ་གོ་སླ་བར་འགྲེལ་བཤད་བྱེད་པ་དང༌། ཡང་ན་དགེ་སྡིག་གི་དབྱེ་བ་
འབྱེད་ཚུལ་དང་། ཚོགས་བསགས་ སྒྲིབ་ སྦྱོང་བྱེད་ པའི་ གནད་མི་རྣམས་ལ་
བརྗོད་པ་སོགས་དང་། ཡང་འཇིག་རྟེན་པའི་མཁས་པ་འགའ་རེས་འཚོ་བའི་
སྣང་ཚུལ་དངོས་མཚོན་པར་བྱེད་པའི་རྩོམ་རིག་འགའ་ཤས་ཡོད་པ་དེ་དག་ཕལ་
ཆེ་བ་ནི་རྒྱལ་པོ་དང༌། བཙུན་མོ། རྒྱལ་སྲས་དང་བློན་པོ་སོགས་ཀྱི་བྱེད་ཚུལ་
མངོན་པར་བཏོན་ཡོད་པ་རེད། དེ་ན་རྩོམ་པ་པོའི་འཇིག་རྟེན་ལྟ་ཚུལ་གྱིས་
རྐྱེན་པས་སྐབས་དེའི་དབང་བསྒྱུར་ལམ་ལུགས་སྲུང་སྐྱོབ་དང་སྲ་བརྟན་གཏོང་
རྒྱུ་དེ་དམིགས་ཡུལ་དུ་བཟུང་བ་ཡིན་ཙང་རིག་རྩལ་གྱིས་གང་བསྒྲུབ་པར་བྱ་བའི་
དམིགས་ཡུལ་མཐར་གཏུགས་ན་སྐབས་དེའི་ཆབ་སྲིད་ལམ་ལུགས་ལ་ཞབས་
འདེགས་ཞུ་རྒྱུ་དེ་ཡིན་ལ། རྩོམ་རིག་དེ་དག་གི་ནང་ནས་རྩོམ་པ་པོའི་འཇིག་
རྟེན་ལྟ་ཚུལ་གྱིས་བརྩམས་ཆོས་དེ་དག་ལ་བསམ་བློའི་ཁྲིད་སྟོན་བྱས་ཡོད་པ་དེ་
161



ལེའུ་གཉིས་པ། གསར་རྩོམ་གྱི་སྐོར།
ཡང་གསལ་པོར་མངོན་ཐུབ་པ་ཞིག་ཡིན། དཔེར་ན། མི་ལ་རས་པ་ནི་དུས་
རབས་བཅུ་པའི་ནང་བྱུང་བའི་མི་ཞིག་ཡིན་ཞིང་། དུས་རབས་བཅུ་པའི་དུས་
དཀྱིལ་ནི་བོད་སྤྱི་ཚོགས་ཀྱི་བཙན་པོའི་དབང་བསྒྱུར་དེ་རིམ་བཞིན་ཉམས་རྒུད་
དུ་འགྲོ་བའི་དུས་སྐབས་ཤིག་རེད། དབང་བསྒྱུར་གྲལ་རིམ་ནང་ཁུལ་གྱི་འགལ་
བ་དང་དབང་བསྒྱུར་གྲལ་རིམ་དང་དབང་བསྒྱུར་མྱོང་མཁན་གྲལ་རིམ་བར་གྱི་
འགལ་བ། བོན་པོའི་ཆོས་ལུགས་དང་སངས་རྒྱས་ཆོས་ལུགས་བར་གྱི་འགལ་བ་
སྔར་ལས་ཀྱང་ཛ་དྲག་ཆེ་བར་གྱུར་པ་རེད། མི་ལ་རས་པ་ནི་བཀའ་རྒྱུད་པའི་
བསྟན་པའི་སྲོག་ཤིང་ལྟ་བུ་ཞིག་ཡིན་པས། ཁོང་གི་མགུར་གླུའི་ནང་དོན་ཕལ་
ཆེ་བ་ནི་བཀའ་རྒྱུད་ པའི་ཆོས་ལུགས་ཀྱི་ ལྟ་ བ་ རེད། ཡིན་ནའང་ཁོང་གིས་
སྐབས་དེའི་སྤྱི་ཚོགས་ཀྱི་གནས་ཚུལ་མང་པོ་ཞིག་ཚུར་སྣང་དང་ལུགས་དང་མི་
མཐུན་པའི་བྱ་སྤྱོད་དང་གཏམ་བརྗོད་སོགས་ལ་སུན་འབྱིན་དང་དགག་པ་རྒྱབ་
ཡོད། འགའ་རེས་རང་ཉིད་བསྟན་པའི་བདག་པོ་ཡིན་ཟེར་ནས་རྒྱུ་ནོར་དང་
ཞིང་ཁང་གཉེར་བ། རབ་བྱུང་བཙུན་པ་ཡིན་བཞིན་དུ་འཇིག་རྟེན་འཁོར་བར་
འཁྱམས་པ། མོ་བོན་རྩིས་ གསུམ་ལ་བརྟེན་ནས་མི་ལ་མགོ་བསྐོར་གཏོང་བ།
བླ་མའི་གདམས་ངག་ཡིན་འཚོས་ཀྱིས་བུ་སློབ་ཀྱི་ སེམས་རྨོངས་ པར་བྱེད་པ།
བསྟན་པ་འཛིན་སྐྱོང་བྱེད་པར་ཁ་གཡར་ནས་ཁྲམ་པའི་བུ་སློབ་བསྡུ་བ་སོགས་ཀྱི་
ངན་མཚང་ཡང་བཏོན་ཡོད་པ་དེ་དག་ལས་རྩོམ་པ་པོའི་འཇིག་རྟེན་གྱི་ལྟ་ཚུལ་
གསལ་རྟོགས་བྱེད་ཐུབ་ལ། ལྟ་ཚུལ་ཡང་སྣེ་མང་རྙོག་འཛིང་ཅན་ཡིན་པ་དེ་
ཡང་མཐོང་ཐུབ་པ་ཞིག་ཡིན། དཔེར་ན། དུས་རབས་བཅུ་གསུམ་པའི་ནང་
བྱུང་བའི་《ས་སྐྱ་ལེགས་བཤད་》ལ་མཚོན་ན་རྩོམ་པ་པོའི་འཇིག་རྟེན་ལྟ་བ་ལས་
རྩོམ་ཡོངས་ལ་ཁྲིད་སྟོན་བྱས་ཡོད་པ་དང་། སྐབས་དེའི་ལོ་རྒྱུས་ཀྱི་ཆ་རྐྱེན་དང་
རྩོམ་པ་པོའི་གནས་བབ་ཀྱིས་རྐྱེན་པས་བརྩམས་ཆོས་དེའི་ནང་བླང་དོར་ཕྱོགས་
དང་ཕན་ཡོད་ཀྱི་བསླབ་བྱ་མང་པོ་བྱས་ཡོད་རུང་སྒེར་དབང་ལམ་ལུགས་ཀྱི་
བསམ་བློའི་འཆིང་རྒྱ་དེ་ཡང་གསལ་པོར་མངོན་པ་སྟེ། རང་ཉིད་ཀྱི་དོན་ཇི་
162



རྩོམ་རིག་རྣམ་བཤད།
ལྟར་འགྲུབ་པར་བྱེད་པ་དང་། བདེ་བར་གནས་ཐུབ་པ་ཡོང་རྒྱུའི་དོན་གཉེར་
བ་དང་། དེ་མིན་མང་ཚོགས་ཀྱི་སྟོབས་ཤུགས་ལ་སྣང་ཆུང་དང་། མི་སྒེར་གྱི་
ནུས་པར་མཐོང་ཆེན་བྱེད་པ། མང་ཚོགས་ལ་ཐད་ཀར་ཞབས་འདེགས་ཞུ་ཐུབ་
པའི་ཤེས་ཡོན་འགའ་ཞིག་ཡོན་ཏན་ལ་མི་བརྩི་ བ་ སོགས་ཡོད། དེ་དག་ནི་
སྐབས་དེའི་སྤྱི་ཚོགས་ཀྱི་འདུ་ཤེས་དང༌། རྩོམ་པ་པོས་ཕྱི་རོལ་ཡུལ་གྱི་བྱ་དངོས་
དེ་དག་ལ་རང་ཉིད་ཀྱིས་འཛིན་པའི་ལྟ་ཚུལ་ལས་བྱུང་བ་ཞིག་རེད་ལ། སྐབས་
དེའི་ལོ་རྒྱུས་ཀྱིས་འདུ་ཤེས་ཐག་བཅད་པ་ལས་བྱུང་བའི་ལྡོག་མེད་ཀྱི་འབྲས་བུ་
ཞིག་ཀྱང་ཡིན། །
རྩོམ་པ་པོས་བརྩམ་པར་བྱ་བའི་བརྩམས་ཆོས་ནང་དུ་གནད་དོན་འགའ་
རེ་འདོན་པ་ནི་སྤྱིའི་ཆོས་ཉིད་ཅིག་རེད། དེ་ལྟར་གནད་དོན་ནི་འགལ་བ་ཡིན་
པ་དང་འགལ་བ་དེ་དག་གི་ནང་ནས་གང་ལྟར་རྩོམ་པ་པོས་ཕྱོགས་གཅིག་
ཁས་ལེན་པའམ་བསྔགས་བརྗོད་བྱེད་པ་དང་། ཕྱོགས་གཅིག་ལ་ངོ་རྒོལ་དང་
ཡང་ན་ཐེར་འདོན་བྱེད་དགོས་པར་བརྟེན་འགལ་བའི་ཕྱོགས་རྩ་བར་གྱུར་པ་
གཉིས་ལ་བརྟག་དཔྱད་དང་དབྱེ་ཞིབ་བྱས་རྗེས་འགལ་བ་དེ་རྣམས་ཐག་གཅོད་
བྱེད་དགོས་པ་རེད། འགལ་བ་དེ་དག་ཐག་གཅོད་ལེགས་པོ་ཞིག་བྱེད་པར་མི་
མི་འདྲ་བ་རྣམས་ཀྱི་གནས་ཚུལ་ཤེས་པ་དང༌། མི་མི་འདྲ་བ་རྣམས་ཀྱི་ཆ་རྒྱུས་
ལོན་པ། བྱ་བ་མི་འདྲ་བ་རྣམས་ཀྱི་ཆ་རྒྱུས་ལོན་པ་བྱས་ཏེ་དེ་དག་ལ་བརྟག་
དཔྱད་དང་ཞིབ་འཇུག་བྱེད་པ་དེ་ཡང་འཇིག་རྟེན་ལྟ་ཚུལ་དང་འབྲེལ་བ་དམ་
ཟབ་ཡོད་པ་ཞིག་རེད། །
གོང་ཞུས་བཞིན་གནའ་རབས་ཀྱི་རྩོམ་པ་པོའི་འཇིག་རྟེན་ལྟ་ཚུལ་ནི་སྣེ་
མང་རྙོག་འཛིང་གི་འགལ་བས་ཁེངས་ཤིང་འགལ་བ་དེ་དག་ནི་རང་བཞིན་དུ་
གསར་རྩོམ་བྱེད་ཐབས་ཀྱི་ཐད་ནས་ཡང་མཚོན་ཐུབ་ཀྱི་ཡོད། ཁོང་ཚོའི་འཇིག་
རྟེན་ལྟ་ཚུལ་དེ་སྔོན་ཐོན་ཅན་ཞིག་ཡིན་ན་གསར་རྩོམ་བྱེད་ཐབས་ཡང་སྔོན་ཐོན་
ཅན་དེ་རྒྱུན་འཁྱོངས་བྱེད་པ་དང་། འཇིག་རྟེན་ལྟ་ཚུལ་དེ་རྗེས་ལུས་ཅན་ཞིག་
163



ལེའུ་གཉིས་པ། གསར་རྩོམ་གྱི་སྐོར།
ཡིན་ཚེ་གསར་རྩོམ་བྱེད་ཐབས་ཀྱི་ཐད་ལ་ཡང་འདྲ་མིན་གྱི་ཚོད་འཛིན་བྱས་ཡོད་
ལ་དེས་རྩོམ་རིག་གསར་རྩོམ་བྱེད་སྐབས་གནོད་འཚེ་ཡོད་པ་ཞིག་ཡིན། ཨུ་རུ་
སུའི་རྩོམ་པ་པོ་ཐོ་འར་སི་ཐ་ཡི་འགལ་བ་སྣེ་མང་མཆིས་པའི་འཇིག་རྟེན་ལྟ་ཚུལ་
དེར་ལེ་ཉིན་གྱིས་གཏིང་ཟབ་པོའི་སྒོ་ནས་དབྱེ་ཞིབ་གནང་མྱོང་ཡོད་པ་དང་།
ཐོ་འར་སི་ཐ་ཡིས་ཧྲ་ཧོང་གོང་མའི་སྲིད་དབང་སྒེར་གཅོད་བྱེད་པའི་ལམ་ལུགས་
དང་དཔོན་ངན་གྱི་སྒྲིག་གཞི་དེར་འཁོན་འགྲས་བྱེད་ཀྱི་ཡོད་ལ། གཡོ་སྒྱུ་ཅན་
དང་གཏུམ་དྲག་ཆེ་ཞིང་མི་ཆོས་དང་བྲལ་བའི་ངོ་ཚ་ཁྲེལ་མེད་ཀྱི་སྐུ་དྲག་དང་
དཔོན་རིགས་མཐའ་དག་ལ་འཁོན་འཛིན་བྱེད་ཀྱི་ཡོད་པ་དང༌། དབང་བསྒྱུར་
མྱོང་མཁན་གྱི་ངལ་རྩོལ་མི་དམངས་དང་། ལྷག་པར་དུ་ཞིང་པ་མང་ཚོགས་ལ་
གདུང་སེམས་མཉམ་སྐྱེད་བྱེད་ཀྱི་ཡོད་པ་རེད། །
ཁོང་གིས་ཞིང་པའི་ཁྱིམ་ཚང་གི་ལམ་ལུགས་ལ་རེ་འདོད་བཏོན་ཡོད་པ་སྟེ།
“རང་མོས་དང་འདྲ་མཉམ་ཡིན་པའི་ཞིང་པའི་སྤྱི་ཚོགས་ཀྱི་འཚོ་བ་ཞིག་གསར་
འཛུགས་བྱས་ཏེ། ཉེན་རྟོག་པ་ལྟར་གྱི་གྲལ་རིམ་རྒྱལ་ཁབ་ཀྱི་ཚབ་བྱེད་དགོས་”
ཞེས་བཀས་བཀོད་རྒྱུད་འཛིན་གྱི་སྤྱི་ཚོགས་དང་མ་རྩ་རིང་ལུགས་ཀྱི་གཉའ་
གནོན་འོག་ནས་ཐར་བར་བྱེད་རྒྱུའི་འདུན་པ་དྲག་པོ་བཅངས་ཡོད་པ་རེད། དེ་
ལྟར་ཁོང་ ལ་ སྔོན་ ཐོན་ ཅན་ གྱི་ བསམ་ བློའི་ བརྩེ་ དུང་ ཞིག་ ཡོད་ པ་ མ་ ཟད།
དངོས་ཡོད་རིང་ལུགས་ཀྱི་གསར་རྩོམ་བྱེད་ཐབས་བེད་སྤྱད་ཏེ་ཧྲ་ཧོང་གོང་མའི་
སྲིད་དབང་སྒེར་གཅོད་བྱེད་པའི་ལམ་ལུགས་དང་མ་རྩའི་རིང་ལུགས་ལ་ཡང་
སྙིང་རྗེ་མེད་པའི་དགག་རྒྱག་དང་འཚང་འབྱིན་བྱས་ཡོད་པ་ དང་། ཕྱོགས་
གཞན་ཞིག་ནས་ཁོང་གིས་སྨྱོ་བ་ལྟར་གྱི་ཡེ་ཤུའི་ཆོས་ལུགས་ལ་ཡིད་ཆེས་བྱས་ཏེ་
བརྒྱུད་བསྒྲགས་བྱེད་ཀྱི་ཡོད་རྐྱེན། བསམ་བློའི་ལྟ་ཚུལ་དེ་རིགས་ནི་དངོས་ཡོད་
རིང་ལུགས་ཀྱི་གསར་རྩོམ་བྱེད་ ཐབས་དང་འགལ་བར་གྱུར་ལ། རྩོམ་རིག་
གསར་རྩོམ་བྱེད་པའི་ནང་དུ་ཡང་དངོས་ཡོད་རིང་ལུགས་ཀྱི་རྩོམ་ཐབས་དང་
རྦད་དེ་རྒྱབ་འགལ་དུ་ཕྱིན་ཡོད་པ་རེད། དེ་ནི་ཐོ་འར་སི་ ཐ་ཡི་སྣེ་མང་རྙོག་
164



རྩོམ་རིག་རྣམ་བཤད།
འཛིང་དང་འགལ་བས་ཁེངས་པའི་འཇིག་རྟེན་ལྟ་ཚུལ་དེ་རྩོམ་རིག་གསར་རྩོམ་
བྱེད་ཐབས་ཐད་ནས་མཚོན་པ་ཞིག་ཡིན་ནོ།
གོང་སྨོས་གནད་དོན་དེ་དག་ནས་འཇིག་རྟེན་ལྟ་ཚུལ་གྱིས་གསར་རྩོམ་
བྱེད་ཐབས་ལ་མཛུབ་ཁྲིད་ཀྱི་ནུས་པ་ཆེན་པོ་ཐོན་གྱི་ཡོད་པ་མ་ཟད། གསར་
རྩོམ་གྱི་བྱེད་ཐབས་འདེམས་པ་དང་བེད་སྤྱོད་བྱེད་རྒྱུའི་ཐད་ལ་ཡང་ཤུགས་རྐྱེན་
ཆེན་པོ་ཡོད་པ་དེ་ཡིན། བློ་མཐུན་མའོ་ཙེ་ཏུང་གིས་“ཆབ་སྲིད་དེ་སྒྱུ་རྩལ་ཡིན་
པས་ཁྱབ་ཀྱི་མ་རེད་ལ། སྤྱིར་བཏང་གི་འཇིག་རྟེན་ལྟ་ཚུལ་དེ་སྒྱུ་རྩལ་གསར་
བསྐྲུན་བྱེད་ཡས་དང་སྒྱུ་རྩལ་སྐོར་གྱི་སྐྱོན་ཡོན་བརྗོད་ཡས་ཀྱི་ཐབས་ཤེས་ཡིན་
པས་ཡང་ཁྱབ་ཀྱི་མ་རེད།”ཅེས་དང་། ཡང་ཁོང་གིས་“མ་ཁེ་སི་རིང་ལུགས་སློབ་
སྦྱོང་བྱེད་རྒྱུ་ནི་ང་ཚོས་རྩོད་སྒྲུབ་ཀྱི་དངོས་གཙོ་སྨྲ་བའི་ལྟ་ཚུལ་ གྱི་ཐོག་ནས་
འཇིག་རྟེན་ལ་ལྟ་ཞིབ་དང་། སྤྱི་ཚོགས་ལ་ལྟ་ཞིབ། རྩོམ་རིག་དང་སྒྱུ་རྩལ་གྱི་
རྩོམ་རིག་ནང་ལ་མཚན་ཉིད་རིག་པའི་ཁྲིད་དེབ་འབྲི་དགོས་ཀྱི་རེད་ཟེར་བ་མིན།
མར་ཁེ་སིའི་རིང་ལུགས་ཀྱི་ནང་ལ་དངོས་ཁམས་དང་ཚན་རིག་ནང་གི་ཡོན་ཙིའི་
རྣམ་བཤད་དང་ཏན་ཙིའི་རྣམ་བཤད་འདུས་པ་ཙམ་ལས་དེས་དེ་ཚོའི་ཚབ་བྱེད་
མི་ཐུབ་པ་ནང་བཞིན་དེའི་ནང་ལ་རིག་རྩལ་གསར་སྐྲུན་ཐད་ཀྱི་དངོས་ཡོད་རིང་
ལུགས་འདུས་པ་ཙམ་ལས་དེས་དེའི་ཚབ་བྱེད་ཐུབ་ཀྱི་མ་རེད།”(《ཡན་ཨན་རིག་
རྩལ་བཞུགས་མོལ་ཚོགས་འདུའི་ ཐོག་གི་ གཏམ་བཤད་》དེབ་ གསུམ་ པ་ཤོག་
གྲངས་145ལ་གསལ་)ཅེས་གསུངས་པ་དེ་ནི་འཇིག་རྟེན་ལྟ་ཚུལ་དང་གསར་
རྩོམ་བྱེད་ཐབས་ཀྱི་ཕན་ཚུན་འབྲེལ་བའི་སྐོར་ཚན་རིག་གི་ཐོག་ནས་སྙིང་བསྡུས་
བྱས་པ་ཞིག་ཡིན། དེའི་མཚོན་ཚུལ་གཙོ་བོ་འདི་འདྲ་འགའ་ཞིག་ཡོད་པ་སྟེ།
1. རྩོམ་རིག་སྒྱུ་རྩལ་གྱི་བརྩམས་ཆོས་ནི་སྒྱུ་རྩལ་གྱི་གཟུགས་བརྙན་ལ་
བརྟེན་ནས་འཚོ་བ་མཚོན་པར་བྱེད་ཀྱི་ཡོད་པ་ལས། དེས་སྤོམ་ཚིག་གི་ཐ་སྙད་
ལ་བརྟེན་ནས་གཞུང་ལུགས་སྟོང་བཤད་བྱེད་རྒྱུ་དེ་མ་ཡིན་པར་ག་དུས་ཡིན་
ནའང་འཚོ་བར་གསར་གཏོད་ཀྱི་རང་བཞིན་ལྡན་པའི་སྒོ་ནས་ སྒྱུ་རྩལ་ གྱིས་
165



ལེའུ་གཉིས་པ། གསར་རྩོམ་གྱི་སྐོར།
གཅིག་སྡུད་བྱེད་ཀྱི་ཡོད་པ་མ་ཟད། རྩོམ་པ་པོའི་བསམ་བློའི་བརྩེ་དུང་དེ་མི་
སེམས་འགུལ་བའི་མཛེས་སྡུག་གི་གཟུགས་བརྙན་བརྒྱུད་ཏེ་མཚོན་པར་བྱེད་ཀྱི་
ཡོད་པ་རེད། རྩོམ་པ་པོས་རང་ཉིད་ཀྱི་བསམ་བློའི་བརྩེ་གདུང་དེ་སྒྱུ་རྩལ་གྱི་
ཐོག་ནས་གསལ་འདོན་བྱེད་པར་སྔོན་ཐོན་ཅན་གྱི་འཇིག་རྟེན་ལྟ་ཚུལ་ཡོད་པ་
ཙམ་གྱིས་འགྲིག་པ་ཞིག་མ་ཡིན་པར་ཡང་སྔོན་ཐོན་གྱི་གསར་རྩོམ་བྱེད་ཐབས་
ཡང་ཁོང་དུ་ཆུད་པ་ཞིག་བྱེད་དགོས་པ་རེད། འཚོ་བ་དང་བསམ་བློ་ནི་རྩོམ་
རིག་གསར་རྩོམ་བྱེད་སྐབས་སྔོན་འགྲོའི་ཆ་རྐྱེན་ནམ་གཞི་འཛིན་ས་ཞིག་ཡིན་པ་
ནི་ཐེ་ཚོམ་གཏན་ནས་བྱེད་མི་དགོས་པ་ཞིག་ཡིན་རུང་། འཚོ་བ་དང་བསམ་
བློའི་གནད་དོན་ཐག་གཅོད་བྱུང་རྟིང་བརྩམས་ཆོས་ཤིག་ཐོན་རྒྱུར་འཚོ་བ་དང༌
བསམ་བློ་གཉིས་ལ་གཞི་འཛིན་དགོས་པ་མ་ཟད། ད་དུང་རྩོམ་པ་པོར་སྔོན་
ཐོན་གྱི་ཐོག་ནས་འཚོ་བ་གཅིག་སྡུད་བྱེད་པའི་རྩོམ་རྩལ་ཁོང་དུ་ཆུད་ཡོད་མེད་
ལའང་རག་ལས་པ་ཞིག་ཡིན། སྔོན་ཐོན་གྱི་གསར་རྩོམ་བྱེད་ཐབས་ཀྱིས་རྩོམ་པ་
པོ་འཚོ་བ་དངོས་ཀྱི་ལག་ལེན་ནང་དུ་ཞུགས་རྒྱུར་སྐུལ་སློང་བྱེད་ཐུབ་པ་མ་ཟད།
རྩོམ་པ་པོས་དངོས་ཡོད་དང་། གསོན་ཉམས་དོད་པ་དང་། ཕུན་སུམ་ཚོགས་
པ་བཅས་ཀྱི་འཚོ་བ་ཚུར་སྣང་དང་མཚོན་པ་བྱེད་རྒྱུར་རོགས་རམ་གྱི་ནུས་པ་
ཐོན་གྱི་ཡོད་པ་རེད། དཔེར་ན་《གཞོན་ནུ་ཟླ་མེད་ཀྱི་གཏམ་རྒྱུད་》ཅེས་པའི་
རྩོམ་ པ་ པོ་ མདོ་མཁར་ ཞབས་དྲུང་ཚེ་ རིང་ དབང༌ རྒྱལ་ གྱིས་ རང་ ཉིད་ འཚོ་
བཞུགས་དུས་ཀྱི་འཁྲུག་ཟིང་ཆེ་བའི་བོད་ཀྱི་སྤྱི་ཚོགས་དེ་བརྩམས་ཆོས་ནང་ནས་
གསལ་མཚོན་བྱས་ཡོད་པ་དང་། སྐབས་དེའི་སྤྱི་ཚོགས་ཀྱི་ཆབ་སྲིད་དང་དབང་
བསྒྱུར་གྲལ་རིམ་ནང་ཁུལ་གྱི་ཛ་དྲག་འཐབ་རྩོད་དང་ཕན་ཚུན་གཡུལ་འགྱེད་
བགྱིས་པ་མངོན་པར་མཚོན་ཡོད་ཅིང་། དབང་བསྒྱུར་གྲལ་རིམ་དེ་དག་གིས་
རང་ལ་དབང་བའི་དམིགས་བསལ་གྱི་དབང་ཆར་བརྟེན་ནས་ཡུལ་གྱི་ཆ་ཤས་
དུམ་བུར་བཅད་དེ་ བདག་ གིར་ བཟུང་ནས་ ས་ བདག་ གི་ མཚན་གསོལ་ཞིང་
དབང་བསྒྱུར་གྱི་ཁྲི་ལ་བཞུགས་པ་དང༌། མཐར་ཉམས་དམས་སུ་སོང་བའི་རྒྱུ་
166



རྩོམ་རིག་རྣམ་བཤད།
རྐྱེན་གཙོ་བོ་ནི་ནང་ཁུལ་གྱི་འགལ་བ་དང་། རྒྱལ་འཚོང་ཀུན་ཇག་གི་མི་ངན་
འབྱུང་བ་དེ་དག་དང་ཕྱོགས་གཞན་ཞིག་ནས་ཟིང་འཁྲུག་ཐམས་ཅད་ཞི་བར་
བྱས་ཏེ་འདོད་པ་ཡིད་བཞིན་དུ་འཇོ་བར་བྱེད་པའི་མཁས་ཤིང་མཛངས་ལ་
བྱམས་བརྩེ་ལྡན་པའི་རྒྱལ་པོ་ཞིག་བྱུང་ཏེ་རྒྱལ་ཁམས་གཅིག་གྱུར་དང་འབངས་
རྣམས་བདེ་འཇགས་ཀྱི་སྤྱི་ཚོགས་ཤིག་གི་ནང་དུ་སྐྱིད་པའི་འཚོ་བ་རོལ་ཐུབ་པ་
དང༌། སྐབས་དེའི་དབང་བསྒྱུར་གྲལ་རིམ་དག་ནི་ཨུ་ཚུགས་དང་ཡོན་ཏན་ཆུང་
བ། ནུས་མཐུ་བྲལ་བ། སུས་ཀྱང་གཡོ་ཟོལ་གྱིས་བྲིད་སླ་བ། མཁས་མཛངས་
ཀྱི་ལྟ་བའམ་ཐབས་ཇུས་མེད་པ། ཁྲིམས་མེད་ལུགས་མེད་ཀྱིས་འབངས་རྣམས་
ལས་གང་བྱུང་དུ་ཁྲལ་ངན་སྣ་ཚོགས་བསྡུ་བ་དང་མནར་གཅོད་བྱེད་པ་རྣམས་
དམར་རྗེན་དུ་མཚང་འབྱིན་པ་བཅས་སྐབས་དེའི་བོད་ཀྱི་སྤྱི་ཚོགས་དེ་གཏིང་
ཟབ་པོའི་སྒོ་ནས་མཚོན་པར་བྱས་ཡོད་པ་རེད། གལ་སྲིད་རྩོམ་པ་པོས་གསར་
རྩོམ་གྱི་བྱེད་ཐབས་སྔོན་ཐོན་ཅན་ཞིག་བེད་སྤྱོད་བྱས་མེད་ཚེ་ལོ་རྒྱུས་དུས་སྐབས་
དེའི་ནང་དུ་ གཏམ་ རྒྱུད་འདི་འདྲ་བ་ཞིག་ནི་ཡོང་ ཐབས་ བྲལ་ བ་ ཞིག་ རེད།
དེར་བརྟེན་བརྩམས་ཆོས་ གསར་རྩོམ་དང་སྒྱུ་ རྩལ་ གྱི་ཚད་གཞི་མཐོ་དམན་
སོགས་ནི་རྩོམ་པ་པོས་གསར་རྩོམ་གྱི་ཐབས་ཅི་འདྲ་ཞིག་བེད་སྤྱོད་བྱས་ཡོད་མེད་
དང་འབྲེལ་བ་དམ་ཟབ་ཡོད་པ་ཞིག་ཡིན་ནོ།
2. གསར་རྩོམ་གྱི་བྱ་ཐབས་ཁོང་དུ་ཆུད་པ་བྱེད་རྒྱུ་ནི་སྣང་མེད་དུ་འཇོག་
མི་རུང་བའི་གནད་དོན་ཞིག་རེད། རྩོམ་རིག་འཕེལ་རྒྱས་འགྲོ་བའི་ལོ་རྒྱུས་ལ་
བལྟས་ན། གསར་རྩོམ་གྱི་བྱ་ཐབས་ངེས་ཅན་ཞིག་ཡོད་ཚེ་དེ་ནི་འཇིག་རྟེན་གྱི་
ལྟ་ཚུལ་ངེས་ཅན་ཞིག་གིས་ཁྲིད་སྟོན་འོག་ཏུ་བྱུང་བ་ཞིག་ཡིན། རྩོམ་རིག་གི་
གཞུང་ལུགས་ལ་ཞིབ་འཇུག་བྱེད་མཁན་མཁས་པ་རྣམས་ཀྱིས་ཕྱོགས་བསྡོམས་
བྱས་པ་ལྟར་ན། རྩོམ་པ་པོའི་འཇིག་རྟེན་ལྟ་ཚུལ་གྱི་དུས་རབས་དང་གྲལ་རིམ་
གྱི་ཁྱད་ཆོས་དེ། རྩོམ་པ་པོ་དེའི་གསར་རྩོམ་གྱི་བྱེད་ ཐབས་ ཐོག་ ཏུ་ མངོན་
གསལ་གྱིས་མཚོན་ཡོད་པ་སྟེ། དཔེར་ན། དུས་རབས་བཅོ་བརྒྱད་པའི་དུས་
167



ལེའུ་གཉིས་པ། གསར་རྩོམ་གྱི་སྐོར།
མཇུག་དང་དུས་རབས་བཅུ་དགུ་པའི་དུས་འགོར། ཡོ་རོབ་ཁུལ་དུ་དར་ཁྱབ་ཆེ་
བའི་འཆར་ཡན་རིང་ལུགས་ཀྱི་རྩོམ་རིག་དེ་ནི་འཇར་མན་དང༌། དབྱིན་ཇི།
ཕ་རིན་སི། དབྱི་ཏ་ལི་བཅས་ལ་ཕྱོགས་ལྷུང་ཡེ་མི་འདྲ་བ་གཉིས་བྱུང་མྱོང་བ་
དང་གཅིག་གིས་མ་འོངས་པར་འདུན་མ་བཅོལ་བ་དང་། སྐབས་དེའི་གནས་
ཚུལ་ལ་ངོ་རྒོལ་དང་ཕུགས་བསམ་འཚོལ་བ་བཅས་ཡིན་ལ། ཅིག་ཤོས་ནི་དེ་
ལས་ལྡོག་པའོ། འདི་ནི་དགེ་མཚན་ལྡན་པའི་འཆར་ཡན་རིང་ལུགས་དང་དགེ་
མཚན་མེད་པའི་འཆར་ཡན་རིང་ལུགས་གཉིས་སུ་དབྱེ་བའི་གཞི་འཛིན་ས་ཡིན་
པར་བཤད། དུས་རབས་མི་འདྲ་བ་དང་གྲལ་རིམ་མི་འདྲ་བའི་ རྩོམ་པ་ པོ་
རྣམས་ཀྱིས་ལག་ལེན་ཏུ་བསྟར་བའི་ གསར་རྩོམ་གྱི་བྱེད་ཐབས་ནི་ ཕལ་ཆེར་
གཅིག་འདྲ་ཡིན་མོད། འོན་ཀྱང་ཁོ་ཚོས་བྲིས་པའི་བརྩམས་ཆོས་ཀྱི་ངོ་བོ་དང་
རྣམ་པ། ནུས་ པ་ བཅས་ ལ་ མི་ འདྲ་ ས་ མང་ པོ་ ཡོད། དཔེར་ན། ཚངས་
དབྱངས་རྒྱ་མཚོ་དང་མི་ལ་རས་པ་གཉིས་ནི་མགུར་གླུའི་རྩོམ་པ་པོ་ཡིན་པ་དང་།
ཁོང་གཉིས་ཀ་ སངས་ རྒྱས་ཆོས་ལུགས་པ་ཡིན་པའི་ཆ་འདྲ་ན་ཡང༌། དུས་
རབས་མི་འདྲ་བའི་དབང་གིས། མི་ལ་རས་པའི་མགུར་འབུམ་ནང་གི་མགུར་གླུ་
མང་ཆེ་བ་ནི་སངས་རྒྱས་ཆོས་ལུགས་ཀྱི་གྲུབ་མཐའི་ནང་ཚན་བཀའ་བརྒྱུད་པའི་
ལྟ་བ་དྲིལ་བསྒྲགས་བྱེད་པ་ཞིག་ཡིན་ལ། ཚངས་དབྱངས་རྒྱ་མཚོའི་མགུར་གླུ་ནི་
དེ་ལས་ལྡོག་སྟེ་དངོས་ཡོད་ཀྱི་འཚོ་བ་གཞིར་བཞག་སྟེ། རྩོམ་པ་པོའི་སེམས་ཀྱི་
དགའ་སྡང་དང་སྐྱོ་སྤྲོ། མ་འོངས་པའི་འཚོ་ བ་ལ་ཡིད་ཆེས་པའི་འདུན་མ་
བཅངས་ཡོད་པ་ཞིག་རེད་ལ། ཁོང་རྣམས་གཉིས་ཀྱི་མགུར་གླུ་དེ་དག་ལས་རྩོམ་
པ་པོ་གཉིས་ཀྱི་དངོས་ཡོད་ཀྱི་འཚོ་བ་ལ་འཛིན་པའི་ལྟ་ཚུལ་མི་འདྲ་བ་གཉིས་
མཚོན་ཡོད་པ་སྟེ། སྔ་མ་ནི་འཇིག་རྟེན་གྱི་འཁོར་བ་ལ་སྙིང་པོ་མེད་པའི་ལྟ་ཚུལ་
འཛིན་གྱི་ཡོད་ལ། ཕྱི་མས་འཁོར་བ་ནི་བདེ་སྐྱིད་ཡིན་པ་དང་། འཚོ་བ་ལ་
དགའ་ཞེན་བྱེད་འོས་པའི་འཇིག་རྟེན་ལྟ་ཚུལ་འཛིན་གྱི་ཡོད་པ་རེད།
3. གསར་རྩོམ་གྱི་བྱེད་ཐབས་ལ་རང་ཚུགས་ཀྱི་ནུས་པ་ལྡན་པའི་མཚོན་
168



རྩོམ་རིག་རྣམ་བཤད།
ཚུལ་ཞིག་ནི། རྩོམ་པ་པོ་འགའ་ཞིག་གི་འཇིག་རྟེན་ལྟ་ཚུལ་སྤྱིར་འདྲ་བའི་འོག་
ཏུ་གསར་རྩོམ་བྱེད་ཐབས་མི་འདྲ་བ་བེད་སྤྱད་ཏེ་རྩོམ་འབྲི་བྱས་པའི་བརྩམས་
ཆོས་ལ་ཡང་གྲུབ་འབྲས་ཆེས་ཆེ་བ་ཞིག་ཐོབ་ཀྱི་ཡོད་པ་རེད། ཁོ་ཚོའི་འཚོ་བའི་
ངོས་འཛིན་དེ་ སྤྱིར་བཏང་ ཐོག་ གཅིག་མཚུངས་ སུ་ གནས་ཡོད་ཀྱང་འཚོ་བ་
མཚོན་པར་བྱེད་སྐབས་གཞི་འཛིན་ས་དང་ལྟ་ཕྱོགས་མི་འདྲ་བ། ཐབས་ལམ་མི་
འདྲ་བ། མཚོན་ ཐབས་མི་འདྲ་བ་བེད་སྤྱོད་བྱེད་ཀྱི་ཡོད་ པས་ངེས་ པར་དུ་
གཅིག་ལྟར་བཟོ་དགོས་པ་ཞིག་ཀྱང་མ་ཡིན། འཇིག་རྟེན་ལྟ་ཚུལ་དང་གསར་
རྩོམ་གྱི་བྱེད་ཐབས་ནི་ཆེས་རྙོག་འཛིང་ཆེ་བའི་འབྲེལ་བ་ ཞིག་ཡིན་པ་དང་།
གཅིག་ནས་འཇིག་རྟེན་ལྟ་ཚུལ་གྱིས་གསར་རྩོམ་གྱི་བྱེད་ཐབས་ལ་ཚོད་འཛིན་
དང་བཀོད་སྒྲིག་བྱེད་ཀྱི་ཡོད་པ་དང་། གཉིས་ནས་གསར་རྩོམ་གྱི་བྱེད་ཐབས་
རང་ཉིད་ལ་ཡང་རང་ཚུགས་ཀྱི་ནུས་པ་ལྡན་ཡོད་པ་ཞིག་ཡིན། ཡང་དག་པའི་
སྒོ་ནས་གནད་དོན་དེར་གོ་བ་ལེན་པ་དང་ཤེས་རྟོགས་བྱེད་དགོས་ན། ངེས་
པར་དུ་རྩོམ་པ་པོ་རེ་རེ་བཞིན་དང་བརྩམས་ཆོས་དེ་དག་ལ་ཞིབ་ཕྲའི་སྒོ་ནས་
དབྱེ་འབྱེད་དང་ཞིབ་འཇུག་བྱེད་དགོས་པ་རེད། བློ་མཐུན་མའོ་ཙེ་ཏུང་གིས་
“ མར་ཁེ་སི་རིང་ལུགས་སློབ་སྦྱོང་བྱེད་རྒྱུ་ནི་ང་ཚོས་རྩོད་སྒྲུབ་ཀྱི་དངོས་གཙོ་སྨྲ་
བ་དང༌། ལོ་རྒྱུས་ཀྱི་དངོས་གཙོ་སྨྲ་བའི་ལྟ་ཚུལ་གྱི་ཐོག་ནས་འཇིག་རྟེན་ལ་ལྟ་
ཞིབ་དང༌། སྤྱི་ཚོགས་ལ་ལྟ་ཞིབ། རྩོམ་རིག་དང་སྒྱུ་རྩལ་ལ་ལྟ་ཞིབ་བཅས་བྱེད་
དགོས་ཀྱི་རེད་ཟེར་བ་ལས་རྩོམ་རིག་སྒྱུ་རྩལ་གྱི་བརྩམས་ཆོས་ནང་ལ་མཚན་ཉིད་
རིག་པའི་ཁྲིད་དེབ་འབྲི་དགོས་ཀྱི་རེད་ཟེར་བ་མིན་”(《ཡན་ ཨན་རིག་རྩལ་
བཞུགས་མོལ་ཚོགས་འདུའི་ཐོག་གི་གསུང་བཤད་》དེབ་གསུམ་པ། ཤོག་གྲངས་
145ལ་གསལ་)ཞེས་གསུངས་ཡོད་པ་དང༌། འཇིག་རྟེན་ལྟ་ཚུལ་གྱིས་གསར་
རྩོམ་བྱེད་ཐབས་ལ་ཚོད་འཛིན་བྱེད་པའི་ནུས་པ་དེ་ཁས་མི་ལེན་ན་དེ་ནི་མི་
འགྲིག་པ་ཡིན་པ་ནི་ཧ་ཅང་གསལ་པོར་མངོན། འོན་ཏེ། འཇིག་རྟེན་ལྟ་ཚུལ་
དེས་གསར་རྩོམ་བྱ་ཐབས་ཀྱི་ཚབ་བྱེད་རྒྱུར་ རེ་འདོད་བྱེད་པ་དེ་ཡང་གནོད་
169



!
ལེའུ་གཉིས་པ། གསར་རྩོམ་གྱི་སྐོར།
འཚེ་ཆེན་ པོ་ཡོད་ པ་ ཞིག་ཡིན། རྩོམ་རིག་སྒྱུ་རྩལ་ གྱི་བརྩམས་ཆོས་ནང་དུ་
མཚན་ཉིད་རིག་པའི་ཁྲིད་དེབ་བརྩམས་པ་དང༌། འབོད་ཚིག་ཡོད་འབྱོར་བྱེད་
པ་དང་། ཡང་ན་སྡོམ་ཁྲིམས་ལྟ་བུའི་དོན་ཚན་འགའ་ཞིག་ལ་བརྟེན་པའི་བྱེད་
སྟངས་དེ་ལྟ་བུ་ནི་གནོད་འཚེ་ཤིན་ཏུ་ཆེན་པོ་ཡོད་པ་ཞིག་རེད། དེར་བརྟེན།
བྱེད་སྟངས་དེ་རིགས་ནི་གསར་རྩོམ་བྱེད་ ཐབས་ཀྱི་སྤྱིའི་ཆོས་ཉིད་དང་རྒྱབ་
འགལ་དུ་གྱུར་པའི་ལུང་འཛིན་རིང་ལུགས་ཀྱི་བྱེད་ཐབས་ཤིག་ཡིན་པ་དང་།
བྱེད་སྟངས་དེ་རིགས་ཀྱི་འབྲས་བུར་སྤྱི་འགྲོས་ཅན་དུ་འགྱུར་བ་དང་། དོན་སྤྱི་
ཙམ་དུ་འགྱུར་བའི་བརྩམས་ཆོས་ཐོན་རྒྱུ་ཙམ་ལས་རྩོམ་རིག་གསར་རྩོམ་གྱི་བྱ་བ་
འཕེལ་རྒྱས་འགྲོ་རྒྱུར་གནོད་སྐྱོན་ཆེན་པོ་ཡོད་པ་ཞིག་ཡིན།
1. རྩོམ་པ་པོའི་འཇིག་རྟེན་ལྟ་ཚུལ་ཞེས་པའི་གོ་དོན་གང་ཡིན་ནམ།
2. གསར་རྩོམ་བྱ་ཐབས་ཞེས་པའི་གོ་དོན་ཅི་འདྲ་ཡིན་ནམ།
3. འཇིག་རྟེན་ལྟ་ཚུལ་དང་གསར་རྩོམ་བྱ་ཐབས་གཉིས་ཀྱི་འབྲེལ་བ་ཅི་འདྲ་ཡིན།
170



རྩོམ་རིག་རྣམ་བཤད།
ས་བཅད་ལྔ་པ། དངོས་ཡོད་རིང་ལུགས་དང༌
འཆར་ཡན་རིང་ལུགས་ཀྱི་སྐོར།
རྩོམ་རིག་གསར་རྩོམ་བྱེད་པའི་ལོ་རྒྱུས་ཀྱི་སྟེང་དུ་སྔར་ནས་གསར་རྩོམ་
བྱེད་ཐབས་མི་འདྲ་བ་གཉིས་བྱུང་ཡོད་པ་སྟེ། གཅིག་ནི་དངོས་ཡོད་རིང་ལུགས་
ཀྱི་རྩོམ་ཐབས་དང་། ཅིག་ཤོས་ནི་འཆར་ཡན་རིང་ལུགས་ཀྱི་རྩོམ་ཐབས་དེ་
ཡིན་ཞིང༌། གསར་རྩོམ་བྱེད་ཐབས་མི་འདྲ་བ་དེ་གཉིས་ལ་རིག་པའི་གཞུང་
ལུགས་ཀྱི་ཐོག་ནས་ཞིབ་དཔྱད་དང་གསལ་བཤད་བྱེད་རྒྱུ་དེ་ཕྱི་རབས་སུ་བྱུང་བ་
ཞིག་ཡིན་རུང༌། གང་ལྟར་རྩོམ་ཐབས་དེ་གཉིས་བེད་སྤྱད་དེ་གསར་རྩོམ་བྱས་
པའི་བརྩམས་ཆོས་མི་ཉུང་བ་ཞིག་སྔར་ནས་ཡོད་པ་ཞིག་ཡིན། བོད་རིགས་ཀྱི་
རྩོམ་རིག་ལོ་རྒྱུས་ཐོག་ཏུ་རིག་པའི་གཞུང་ལུགས་ཀྱི་ཐོག་ནས་དངོས་ཡོད་རིང་
ལུགས་ཀྱི་རྩོམ་ཐབས་དང་འཆར་ཡན་རིང་ལུགས་ཀྱི་རྩོམ་ཐབས་ཞེས་པའི་ཐ་
སྙད་དེ་གཉིས་ལ་གསལ་བཤད་དང་ཞིབ་དཔྱད་མངོན་གསལ་དོད་པོ་ཞིག་བྱས་
མེད་རུང་། རྩོམ་ཐབས་དེ་གཉིས་ལ་བརྟེན་ནས་བརྩམས་པའི་བརྩམས་ཆོས་
ཕུན་སུམ་ཚོགས་པོ་ཡོད་པ་མ་ཟད། ཆེས་ཕུལ་དུ་བྱུང་བའི་བརྩམས་ཆོས་ཡང་
ཇི་སྙེད་ཅིག་ཡོད།
དང་པོ། དངོས་ཡོད་རིང་ལུགས་ཀྱི་རྩོམ་ཐབས་སྐོར།
རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་དངོས་ཡོད་རིང་ལུགས་ནི་ཤུགས་རྐྱེན་
ཆེ་ཤོས་དང་སྐྱེ་འཕེལ་གྱི་ནུས་ཤུགས་ཆེ་ཤོས་ལྡན་པའི་གསར་རྩོམ་གྱི་བྱེད་ཐབས་
171



ལེའུ་གཉིས་པ། གསར་རྩོམ་གྱི་སྐོར། །
ཤིག་ཡིན། དེའི་རྒྱུ་མཚན་ནི་དངོས་ཡོད་རིང་ལུགས་ཀྱི་གསར་རྩོམ་བྱེད་ཐབས་
དེ་ནི་སྤྱི་ཚོགས་ཀྱི་འཚོ་བ་དངོས་དང་འབྲེལ་བ་དམ་ཟབ་ཡོད་པ་མ་ཟད། སྒྱུ་
རྩལ་གྱི་ཐོག་ནས་སྤྱི་ཚོགས་ཀྱི་འཚོ་བ་མཚོན་པར་བྱེད་པའི་ཆོས་ཉིད་དང་ཤིན་
ཏུ་མཐུན་པ་ཞིག་ཡིན་ལ། སྔོན་ཐོན་གྱི་འཇིག་རྟེན་ལྟ་ཚུལ་དང་སྒྱུ་རྩལ་གྱི་
བསམ་བློ་ལྡན་པའི་རྩོམ་པ་པོ་རྣམས་ཀྱི་དགོས་མཁོ་དང་ཤིན་ཏུ་མཐུན་པ་ཞིག་
ཡིན་པའི་རྐྱེན་གྱིས་རེད། །
དངོས་ཡོད་རིང་ལུགས་དེ་རྩོམ་རིག་གི་གསར་རྩོམ་བྱེད་ཐབས་ཤིག་ཏུ་
རྩིས་ཡོད་པ་དེས་རྩོམ་པ་པོས་རྩོམ་རིག་གསར་རྩོམ་བྱེད་པའི་རྣམ་འགྱུར་གྱི་ཐད་
ལ་ངེས་པར་དུ་དངོས་ཡོད་ཀྱི་འཚོ་བར་ཁ་ཕྱོགས་པ་མ་ཟད། མི་དང་མིའི་བར་
གྱི་འབྲེལ་བ་དང་རྙོག་འཛིང་ཆེ་བའི་འགལ་བའི་ནང་ནས་འཚོ་བའི་འགྱུར་ལྡོག་
ལ་ངོས་འཛིན་བྱས་ཏེ། སྤྱི་ཚོགས་འཚོ་བའི་ནང་དུ་གནས་པའི་གནད་དོན་དང་
དངོས་ཡོད་ཀྱི་འཚོ་བ་དེ་མཚོན་པར་བྱེད་དགོས།
1. དངོས་ཡོད་རིང་ལུགས་ཀྱི་ཐ་སྙད་ངོས་འཛིན་པ། །
དངོས་ཡོད་རིང་ལུགས་དེ་རྩོམ་རིག་གསར་རྩོམ་བྱེད་ཐབས་ཞིག་ཏུ་རྩིས་
ཏེ། རྩོམ་རིག་འཕེལ་རྒྱས་ཀྱི་ལོ་རྒྱུས་ཐོག་ཏུ་ལོ་ངོ་སྟོང་ཕྲག་ཁ་ ཤས་རིང་དུ་
འཕེལ་རྒྱས་དང་འགྱུར་ལྡོག་ཕྱིན་ཡོད་པ་མ་ཟད། ཡང་འཆར་ཡན་རིང་ལུགས་
ཀྱི་རྩོམ་ཐབས་དང་མཉམ་དུ་འཕེལ་རྒྱས་ཕྱིན་ཡོད། འོན་ཏེ་དངོས་ཡོད་རིང་
ལུགས་དེ་རྩོམ་རིག་གི་བསམ་པའི་རླབས་རྒྱུན་ཞིག་དང་གྲུབ་མཐའ་ཞིག་ཏུ་རྩིས་
པ་ནི་དུས་རབས་བཅུ་དགུ་པའི་དུས་འགོར་ཡོ་རོབ་གླིང་ཏུ་འཆར་ཡན་རིང་
ལུགས་ཀྱི་རྩོམ་རིག་ལ་ངོ་རྒོལ་དང་འཐབ་རྩོད་བྱེད་པའི་རྩོམ་རིག་གི་བསམ་པའི་
རླབས་རྒྱུན་ནང་ནས་འཕེལ་རྒྱས་བྱུང་བ་ཞིག་ཡིན་པས། ཐོག་མར་ཡོ་རོབ་གླིང་
གི་རྩོམ་རིག་གི་ནང་དུ་དངོས་ཡོད་རིང་ལུགས་ཀྱི་རྩོམ་ཐབས་དེའི་འཕེལ་རྒྱས་ཀྱི་
བྱུང་རིམ་ཅི་ཡིན་ལ་བརྟག་དཔྱད་རགས་ཙམ་བྱེད་རྒྱུ་ཡིན།
གནའ་བོའི་ཤི་ལ་ཡི་དུས་རབས་སུ་དངོས་ཡོད་རིང་ལུགས་ཀྱི་རྩོམ་ཐབས་
172



རྩོམ་རིག་རྣམ་བཤད།
དེའི་རིགས་པའི་གཞུང་ལུགས་ཀྱི་རྨང་གཞི་དང་རྩོམ་ཐབས་དེའི་མྱུ་གུ་ངེས་ཅན་
ཞིག་ཐོན་ཡོད་པ་རེད། ཡ་ལི་ཧྲི་ཏོའི་ཐ་(སྤྱི་ལོའི་སྔོན་གྱི་ལོ་384 - 322)ནི་
གནའ་བོའི་ ཤི་ལ་ ཡི་ མཚན་ཉིད་རིག་པ་རླབས་ཆེན་ ཞིག་ དང་། རྩོམ་རིག་
རིགས་པའི་གཞུང་ལུགས་པ་མཁས་ཅན་ཞིག་ཡིན་ཞིང་། ཁོང་གིས་བརྩམས་
པའི་《སྙན་ངག་གི་རིག་པ་》ཞེས་པའི་ནང་དུ་སྙན་ངག་མཁན་གྱི་རྩོམ་འབྲི་བྱས་
པའི་བྱ་དངོས་རྣམས་བྱ་དངོས་ཀྱི་ངོ་བོར་གཞིགས་ཏེ་རྩོམ་འབྲི་བྱ་དགོས་པའི་
འདོད་ཚུལ་བཏོན་ཡོད་ལ། ཁོང་གིས་བྱ་དངོས་རྣམས་“དེ་ལྟར་ཡོད་དགོས་
པའི་རྣམ་པ” དང་ཡང་ན་“ ངོ་བོ་ངོ་མའི་རྣམ་པ་” ལ་གཞིགས་ཏེ་རྩོམ་འབྲི་བྱ་
དགོས་ཞེས་ གསུངས་ ཡོད་ པ་ ནི་ཆེས་ ཐོག་ མའི་ འཆར་ཡན་རིང་ལུགས་དང་
དངོས་ཡོད་རིང་ལུགས་ཀྱི་རྩོམ་ཐབས་ལ་རིགས་པའི་གཞུང་ལུགས་ཀྱི་ཐོག་ནས་
གཅིག་སྡུད་བྱས་པ་ཞིག་ཡིན། འོན་ཏེ་རྩོམ་རིག་གི་ཆེད་སྤྱོད་ཐ་སྙད་ཞིག་ཏུ་
རྩིས་ཏེ་དངོས་ཡོད་རིང་ལུགས་ཞེས་བེད་སྤྱོད་བྱེད་མཁན་ནི་འཇར་མན་གྱི་ཞི་
ལོའ་(1759 - 1805)ཡིན། 1795ལོ་ནས་1796ལོའི་བར་དུ་རྩོམ་འབྲི་བྱས་
པའི་《བབ་ཆགས་ཀྱི་ཇི་བཞིན་བརྗོད་པའི་སྙན་ཚིག་དང་ཡིད་འབྱུང་བའི་སྙན་
ཚིག་ལ་དཔྱད་པ་》ཞེས་པའི་ནང་དུ་ཐོག་མར་རྩོམ་རིག་གི་ལོ་རྒྱུས་ཐོག་ཏུ་གནས་
པའི་གསར་རྩོམ་བྱེད་ཐབས་མི་འདྲ་བ་གཉིས་ཀྱི་འཕེལ་ཕྱོགས་ལ་གོ་རིམ་ཡོད་
པའི་སྒོ་ནས་རིག་པས་ཁུངས་སྐྱེལ་བྱས་ཡོད་པ་རེད། ཁོང་གིས་“ བབ་ཆགས་ཀྱི་
ཇི་བཞིན་བརྗོད་པའི་སྙན་ཚིག་”དང་“ཡིད་འབྱུང་བའི་སྙན་ཚིག་”ཅེས་པའི་ཐ་
སྙད་བེད་སྤྱོད་བྱས་ཏེ་རྩོམ་ཐབས་མི་འདྲ་བ་དེ་གཉིས་ཀྱི་རྩ་བའི་ཕྱོགས་ལྷུང་དེ་
གསལ་འདོན་བྱས་ཡོད། བབ་ཆགས་ཀྱི་ཇི་བཞིན་བརྗོད་པའི་སྙན་ཚིག་ཀྱི་ཁྱད་
ཆོས་ནི་“དངོས་ཡོད་ལ་གང་ཐུབ་ཅི་ཐུབ་དང་ཕུན་སུམ་ཚོགས་པོའི་སྒོ་ནས་ལད་
མོ་བྱེད་དགོས”ཞེས་གསུངས་ལ། ཡིད་འབྱུང་སྐྱེ་བའི་སྙན་ཚིག་གི་ཁྱད་ཆོས་ནི་
“དངོས་ཡོད་དེ་ཕུགས་བསམ་ཅན་དུ་མཐོར་འདེགས་བྱེད་དགོས” ཞེས་དང་།
ཡང་ན་ “ ཕུགས་ བསམ་ མཚོན་པར་བྱེད་པའམ་ཚུར་སྣང་བྱེད་དགོས” ཞེས་
173



ལེའུ་གཉིས་པ། གསར་རྩོམ་གྱི་སྐོར།
ཡི
གསུངས་པ་དང་། རྩོམ་ཐབས་མི་འདྲ་བ་དེ་གཉིས་ཀྱི་སྤྱིའི་ཕྱོགས་ལྷུང་ཐད་
ཁོང་གིས་“ སྙན་ཚིག་ཀྱི་སྐྱེ་སྟོབས་དེར་བརྟེན་ནས་རང་ཉིད་མཚོན་པར་བྱེད་
པའི་རྣམ་པ་མི་འདྲ་བ་གཉིས་ཡིན་སྲིད་དོ”ཞེས་གསུངས་ཡོད་པ་མ་ཟད། མི་
རྣམས་ཀྱི་བསམ་བློར་གཡོ་འགུལ་ཐེབས་རྒྱུའི་ཐད་ནས་བཤད་ན་གོང་སྨོས་དེ་
“རང་བཞིན་དང་དངོས་ཡོད་ཀྱི་བརྩེ་གདུང་ཡིན་ལ་དངོས་དངོས་རྗེན་རྗེན་གྱི་
དངོས་ཡོད་དེ་ཡིན་”ཞེས་དང་། གཞན་དེས་མི་རྣམས་ལ་སེམས་འགུལ་ཐེབས་
བྱེད་ནི་མི་རྣམས་ཀྱི་“འདུ་ཤེས་”དང་“ཕུགས་བསམ་”དེ་ཡིན་ཞེས་བརྗོད་ཡོད་
པ་དེས་གསར་རྩོམ་བྱེད་ཐབས་མི་འདྲ་བ་དངོས་ཡོད་རིང་ལུགས་དང་འཆར་
ཡན་རིང་ལུགས་ཀྱི་རྩ་བའི་ཕྱོགས་ལྷུང་དང་ཁྱད་ཆོས་དེ་གསལ་འདོན་རགས་
ཙམ་བྱས་ཡོད་པ་རེད། འོན་ཏེ་“དངོས་ཡོད་རིང་ལུགས་”ཀྱི་ཐ་སྙད་དེ་བཏོན་
པ་ཙམ་ལས་དུས་སྐབས་དེའི་རིང་གི་རྩོམ་རིག་སྒྱུ་རྩལ་གྱི་ནང་དར་རྒྱས་བྱུང་
མེད་པ་མ་ཟད། ཞི་ལོ་ཡིས་གསུངས་པའི་“ དངོས་ཡོད་རིང་ལུགས་” དེར་ད་
དུང་གནའ་རབས་རིང་ལུགས་ཀྱི་རྟགས་ཐམ་ ཤིན་ ཏུ་ གསལ་བ་ ཅིག་ཡོད་ལ།
ཕྱིས་སུ་དངོས་ཡོད་རིང་ལུགས་ཀྱི་རྩོམ་ཐབས་དེ་རྩོམ་རིག་རིག་གི་གྲུབ་མཐའ་
ཞིག་ཏུ་རྩིས་རྟིང་གི་དངོས་ཡོད་རིང་ལུགས་དེ་དང་ཡང་ཁྱད་པར་ཤིན་ཏུ་ཆེན་
པོ་ཡོད་པ་ཞིག་ཡིན། །
1850ལོར་ཕ་རན་སིའི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་པ་
མཁས་ཅན་སྐུ་ཞབས་ཤ་ཕུ་ལེ་ཡིས་སྐབས་དེར་འཕེལ་རྒྱས་འགྲོ་བཞིན་པའི་རྩོམ་
རིག་གི་རྣམ་པ་གསར་པ་དེར་“དངོས་ཡོད་རིང་ལུགས་”ཀྱི་རྩོམ་རིག་ཡིན་ཞེས་
བརྗོད་པ་མ་ཟད། དེ་རྟིང༌1855ལོར་རི་མོ་མཁས་ཅན་ཅེ་འར་ཕེ་ཡིས་རང་
ཉིད་ཀྱིས་བྲིས་པའི་རི་མོ་འགྲེམ་སྟོན་བྱས་ཡོད་པ་རེད། དེའི་རྐྱེན་གྱིས་རྩོམ་
རིག་གི་ལོ་རྒྱུས་སྟེང་དུ་གྲགས་ཆེ་བའི་“དངོས་ཡོད་རིང་ལུགས་ཀྱི་རྩོད་གླེང་ཆེན་
པོ་”ཞེས་པ་དེ་བྱུང་བ་དང་། དེ་རྗེས་ཕ་རན་སིའི་རྩོམ་རིག་གི་ལོ་རྒྱུས་ཐོག་ཏུ་
མགྱོགས་མྱུར་དུ་འཕེལ་རྒྱས་ཤུགས་ཆེན་ཕྱིན་ཡོད་ལ། རིག་གཞུང་གི་ལས་
174



རྩོམ་རིག་རྣམ་བཤད།
རིགས་ཐོག་ཏུ་ཆེས་གལ་ཆེ་བའི་གནས་བབ་ཞིག་ཡང་བཟུང་ཡོད་པ་རེད། དུས་
རབས་བཅུ་དགུ་པའི་ལོ་རབས་ལྔ་བཅུའི་ནང་ཕ་རན་སིའི་རྩོམ་རིག་གི་ལོ་རྒྱུས་
ཐོག་ཏུ་པ་འར་ཀྲ་ཁེ་ཡིས་གཙོ་བོ་བྱས་པའི་ཆེས་ཕུལ་དུ་བྱུང་བའི་དངོས་ཡོད་
རིང་ལུགས་ཀྱི་རྩོམ་པ་པོ་མི་ཉུང་བ་ཞིག་ཐོན་ཡོད་པ་དང་། ཨེན་ཁེ་སིས་“ པ་
འར་ཀྲ་ཁེ་ཡི་ཆེས་གལ་འགངས་ཆེ་བའི་ཁྱད་ཆོས་དེ་ནི་དངོས་ཡོད་རིང་ལུགས་
ཀྱི་རྒྱལ་ཁ་རླབས་ཆེ་ཤོས་དེ་ཡིན་ནོ”ཞེས་གསུངས་ཡོད་པ་ལྟར་རོ།
2. དངོས་ཡོད་རིང་ལུགས་ཀྱི་ལོ་རྒྱུས་ཀྱི་འཕེལ་རིམ་སྐོར། །
དངོས་ཡོད་རིང་ལུགས་ཀྱི་རྩོམ་རིག་དེ་ལོ་རྒྱུས་འཕེལ་རྒྱས་འགྲོ་བའི་
བརྒྱུད་རིམ་ནང་དུ་འཕེལ་རྒྱས་དང་ཕུན་སུམ་ཇེ་ཚོགས་སུ་ཕྱིན་ཡོད་ཁར་དེའི་
འཕེལ་ཕྱོགས་མི་འདྲ་བ་མ་ཟད། ལོ་རྒྱུས་དུས་རིམ་སོ་སོའི་ནང་རྩོམ་རིག་གི་
འདུ་ཤེས་མི་འདྲ་བའི་རྐྱེན་གྱིས་དངོས་ཡོད་རིང་ལུགས་ལ་ཡང་ལོ་རྒྱུས་ཀྱི་རྣམ་
པ་མི་འདྲ་བ་རེ་ཡོད་པ་རེད། །
གནའ་རབས་ལྷ་སྒྲུང་ནང་གི་དངོས་ཡོད་རིང་ལུགས་དེ་ཡིན།
དངོས་ཡོད་རིང་ལུགས་ཀྱི་ཆེས་ཐོག་མའི་འབྱུང་གཞི་ནི་གནའ་བོའི་ལྷ་
སྒྲུང་ནང་གི་སྒྱུ་རྩལ་དེ་ཡིན་ཞིང་དེ་ནི་མིའི་རིགས་ཀྱི་ཆེས་ཐོག་མའི་བསམ་བློའི་
འདུ་ཤེས་ཤིག་དང་། སེམས་ཁམས་ཀྱི་འགུལ་བསྐྱོད་དེ་ཡིན། སྤྱི་ཚོགས་ཀྱི་
ཐོན་སྐྱེད་ཆེས་ཤིན་ཏུ་ཞན་པའི་གདོད་མའི་སྤྱི་ཚོགས་ཀྱི་ནང་དུ་རང་བྱུང་ཁམས་
ཀྱི་སྣང་ཚུལ་ལ་ཚན་རིག་གི་ཐོག་ནས་འགྲེལ་བཤད་བྱེད་པའི་ཆུ་ཚད་དེ་མེད་
རྐྱེན་རང་བྱུང་ཁམས་ཀྱི་སྣང་ཚུལ་དང་སྤྱི་ཚོགས་ཀྱི་འགྱུར་བ་སོགས་ལ་འགྲེལ་
བཤད་བྱེད་པའི་ལྷ་སྒྲུང་དེ་དག་འབྱུང་ལ། དེ་ནི་མི་རྣམས་ཀྱི་ཆེས་ཐོག་མའི་
འཆར་སྣང་གི་ཐོན་དངོས་དང་གཟུགས་བརྙན་གྱིས་ཕྱིར་མངོན་པར་བྱས་པ་
ཞིག་ཡིན་རྐྱེན། གནའ་རབས་ལྷ་སྒྲུང་ནང་དུ་དངོས་ཡོད་རིང་ལུགས་འབྱུང་
བའི་རྒྱུ་མཚན་དེ་ཡིན་པ་མ་ཟད། དེ་ནི་དངོས་ཡོད་རིང་ལུགས་ཀྱི་རྩོམ་རིག་
གསར་རྩོམ་བྱེད་ཐབས་ཀྱི་ཆེས་ཐོག་མའི་འབྱུང་གཞི་ཡང་ཡིན། སྐབས་དེར་
175



ལེའུ་གཉིས་པ། གསར་རྩོམ་གྱི་སྐོར།
ཐོན་སྐྱེད་ཀྱི་ནུས་ཤུགས་ཤིན་ཏུ་ཞན་པ་དང་། རང་བྱུང་ཁམས་ཀྱི་གནོད་འཚེ་
ལས་རྣམ་པར་རྒྱལ་བའི་ནུས་ཤུགས་ཡང་མེད་སྟབས་རང་བྱུང་ཁམས་ཀྱི་གནོད་
འཚེ་བྱུང་བའི་ཚུལ་རྣམས་བདུད་དང་ལྷ་སོགས་ཀྱི་གཟུགས་བརྙན་དུ་བཀོད་པ་
དང་། འཇིག་རྟེན་ཁམས་ཀྱི་དངོས་པོ་ཡོད་དོ་ཅོག་ལ་ལྷ་འདྲེ་ཞུགས་ཡོད་པར་
འདོད་ཅིང་། ཚུལ་དེའི་དབང་གིས་ལྷ་ཡང་དེ་བཞིན་དུ་ཐོན་ཏེ་ལྷ་ཀླུ་གཉན་
བཙན་སོགས་ཇི་སྙེད་ཅིག་མཆིས་པ་དང་། དེར་མཆོད་བསྟོད་ཀྱི་ཆོ་ག་སྒྲུབ་པ་
དང་གསོལ་འདེབས་བྱས་ན། དེ་དག་གིས་རང་ཉིད་ལ་སྲུང་སྐྱོབ་བྱེད་པ་སོགས་
ཀྱི་གདོད་མའི་རྩོམ་རིག་གི་རྣམ་པ་དེ་བྱུང་ཡོད་པ་རེད། སྐབས་དེར་བྱུང་བའི་
རྩོམ་རིག་ནང་གི་གཟུགས་བརྙན་དེ་དག་སྟབས་བདེ་བ་དང་ཆ་ཚང་ཞིག་མེད་
ཀྱང་། རྩོམ་རིག་སྒྱུ་རྩལ་དང་ངག་རྒྱུན་དེ་དག་ལ་དངོས་གཙོའི་གྲུབ་ཆ་མི་ཉུང་
བ་ཞིག་ཡོད་པ་རེད། བོད་རིགས་ཀྱི་རྩོམ་རིག་ལོ་རྒྱུས་དེ་ཡང་མི་རིགས་གཞན་
དང་འདྲ་བར་བསྐལ་པ་ཡ་ཐོག་གི་སྤྱི་ཚོགས་དེ་བརྒྱུད་མྱོང་བ་དང་། སྐབས་
དེར་བྱུང་བའི་གདོད་མའི་ལྷ་སྒྲུང་དང་ངག་རྒྱུན་ཇི་སྙེད་ཅིག་བྱུང་ཡོད་པ་སྟེ་《མ་
སང་གི་སྒྲུང་》དང་《མི་རོ་གསེར་སྒྲུང་》《སྲིད་པ་ཆགས་གླུ་》《ཨ་མཚར་མཚར་
ལ་མཚར་དགུ་》སོགས་བྱུང་ཡོད་པ་དེ་དག་ནི་རང་བྱུང་ཁམས་ཀྱི་སྣང་ཚུལ་ལ་
ཆེས་ཐོག་མའི་འགྲེལ་བཤད་བྱས་ཡོད་སྟབས་དེ་དག་ནི་རྩོམ་རིག་གི་ཆེས་ཐོག་
མའི་འབྱུང་གཞི་དེ་ཡིན་པ་མ་ཟད། མི་རྣམས་ཀྱི་ཐོག་མའི་བསམ་བློའི་འདུ་
ཤེས་དག་ཚུར་སྣང་བྱས་པ་ཞིག་ཡིན། ཨེན་ཁེ་སིས་“བསྐལ་པ་ཡ་ཐོག་ཏུ་ཞི་
ལའི་ལྷ་མང་བྱུང་བའི་གདོད་མའི་ཆོས་ལུགས་ཀྱི་བསམ་བློ་ནི་ཤི་ལ་ཡི་སྒྱུ་རྩལ་གྱི་
བང་མཛོད་ ཙམ་ དུ་ མ་ ཟད། དེའི་ འབྱུང༌ གཞིའི་ ཞིང་ ས་ ཡང་ ཡིན་” ཞེས་
གསུངས་པ་ལྟར་བོད་རིགས་ཀྱི་རྩོམ་རིག་སྒྱུ་རྩལ་གྱི་འབྱུང་གཞི་ཡང་ཡིན། ཨུ་
རུ་སུའི་མཁས་པ་པི་ལིན་སི་ཅི་ཡིས་“སྒྱུ་རྩལ་ནི་ཁེར་ཚུགས་དང་ཁེར་རྐྱང་གིས་
འཕེལ་རྒྱས་བྱུང་བ་ཞིག་ནམ་ཡང་མ་ཡིན་པར་དེ་ལས་ལྡོག་ཏེ་དེའི་འཕེལ་རྒྱས་
ནི་ནམ་ཡང་འདུ་ཤེས་ཕྱོགས་ཁག་གཞན་དང་དམ་དུ་འབྲེལ་ཡོད་ཅིང་། མི་
176



རྩོམ་རིག་རྣམ་བཤད།
རིགས་སོ་སོའི་བྱིས་པ་དང་ན་གཞོན་གྱི་དུས་རབས་སུ་སྒྱུ་རྩལ་ནི་མང་ཉུང་གི་ཆ་
མ་འཚལ་བར་ཆོས་ལུགས་ཀྱི་བསམ་བློ་མཚོན་པ་རེད་” ཅེས་གསུངས་པ་དང་
གདོད་མའི་སྤྱི་ཚོགས་སུ་ཆོས་ལུགས་དང་སྒྱུ་རྩལ་གཉིས་ནི་དམ་པོར་འབྲེལ་ཡོད་
པ་དེ་ཡིན་ལ། སྒྱུ་རྩལ་དེ་དག་གི་ནང་དུ་ཡང་དངོས་ཡོད་རིང་ལུགས་ཀྱི་རྒྱུ་རྐྱེན་
ཚུད་ཡོད་པ་ཞིག་ཡིན། ཀོར་ཀིས་གནའ་བོའི་ལྷ་སྒྲུང་སྐོར་ལ་གནད་དུ་འཕིགས་
པའི་སྒོ་ནས་བཤད་པ་བྱས་ཡོད་དེ།“ལྷ་སྒྲུང་ནི་གཟུགས་མེད་གྲིབ་བཟོ་བྱས་ནས་
བྱུང་བ་ཞིག་ཡིན། གཟུགས་མེད་གྲིབ་བཟོ་ཞེས་པ་ནི་གཏན་འཁེལ་བའི་དངོས་
ཡོད་ཀྱི་སྤྱི་ཡོངས་ནང་ནས་རྩ་བའི་དོན་སྙིང་རྣམས་ཚུར་འཐེན་པ་དང་། དེ་
དག་གཟུགས་བརྙན་གྱིས་ཕྱིར་མངོན་པར་བྱས་པ་ཞིག་ཡིན། དེ་ལྟར་བྱས་ཚེ་ང་
ཚོར་དངོས་ཡོད་རིང་ལུགས་བྱུང་བ་ཞིག་ཡིན་”(《ཨུ་རུ་སུའི་རྩོམ་རིག་》ཞེས་
པའི་ཤོག་གྲངས་322ལ་གསལ་)ཞེས་གསུངས་པ་དང༌། ཡང་ཁོང་གིས་གནའ་
རབས་ཀྱི་ལྷ་སྒྲུང་དེ་དག་ནི་རྩོམ་རིག་སྒྱུ་རྩལ་གྱི་ཆེས་ཐོག་མའི་རྣམ་པ་ཡིན་པའི་
སྐོར་ལ་“སྤྱིར་བཏང་ནས་བཤད་ན། ལྷ་སྒྲུང་ནི་རང་བྱུང་ཁམས་ཀྱི་སྣང་ཚུལ་
ཞིག་ཡིན་པ་མ་ཟད། རང་བྱུང་ཁམས་དང་འཐབ་རྩོད་བྱེད་པ་དང༌། རྒྱ་ཆེ་
བའི་སྤྱི་ཚོགས་ཀྱི་འཚོ་བ་དེ་སྒྱུ་རྩལ་གྱིས་གཅིག་སྡུད་བྱས་པའི་མཚོན་ཚུལ་ཞིག་
ཡིན་”(《ཨུ་ རུ་ སུའི་ རྩོམ་རིག་》ཞེས་ པའི་ ཤོག་ གྲངས་ 337ལ་གསལ་）ཞེས་
གསུངས། གནའ་རབས་ སུ་བྱུང་བའི་ངག་རྒྱུན་ གྱི་ ལྷ་སྒྲུང་ ཕལ་ཆེ་བ་ནི་མི་
རྣམས་ཀྱི་རང་བྱུང་ཁམས་དང་འཐབ་རྩོད་བྱེད་པ་དང་རང་ཉིད་ཀྱི་ལག་གཉིས་
པོར་བརྟེན་ནས་རང་བྱུང་ཁམས་བསྒྱུར་བཀོད་བྱེད་པ་དང༌། འཚོ་བ་གསར་
བསྐྲུན་བྱེད་པའི་སྣང་ཚུལ་རྣམས་གཅིག་སྡུད་ཀྱིས་མཚོན་པར་བྱས་པ་ཞིག་ཡིན།
《སྲིད་པ་ཆགས་གླུ་》ཞེས་པའི་ནང་དུ། རི་མཐོ་བ་དང༌། ལམ་ཀྱོག་པ། ས་
བདེ་བ་ལ་སོགས་པའི་རྒྱུ་མཚན་དང་། འདབ་ཆགས་ཀྱིས་ཟེ་སྤུ་སོགས་ཇི་ལྟར་
བྱུང་ཚུལ། གནམ་ས་གཉིས་ཁ་དབྱེ་མཁན་སུ་ཡིན་པ། ཕོ་མོ་གཉིས་ཀྱི་རྟགས་
འབྱེད་མཁན་སུ་ཡིན་པ་ལ་སོགས་པའི་སྣང་ཚུལ་སོགས་འགྲེལ་བཤད་བྱས་ཡོད་
177



ལེའུ་གཉིས་པ། གསར་རྩོམ་གྱི་སྐོར།
པ་རེད། ལྷག་པར་དུ་བོད་རིགས་ཀྱི་རིགས་རྒྱུད་ནི་སྤྲེའུ་དང་ བྲག་སྲིན་མོ་
གཉིས་འདུས་པ་ལས་བྱུང་བར་བཤད་པ་སོགས་ནི་དངོས་གཙོའི་རང་བཞིན་ཆེ་
ཆེར་ལྡན་ཡོད་པ་ཞིག་ཡིན་(སྤྲ་མི་ནས་རིམ་བཞིན་གནའ་རབས་ཀྱི་མི་དང་།
མི་གསར་པ། ཀླ་ཀློའི་དུས་རབས། ཤེས་རྨོངས་ཀྱི་དུས་རབས། ཤེས་རིག་
ལྡན་པའི་དུས་རབས་)གདོད་མའི་དུས་སུ་བྱུང་བའི་ལྷ་སྒྲུང་དེ་དག་ནི་གངས་
ཅན་གྱི་ཡུལ་དུ་འཚོ་བ་རོལ་བའི་གདོད་མའི་མི་རྣམས་ཀྱི་བློ་གྲོས་ལས་བྱུང་བ་
དང་། ཁོ་ཚོས་ཐུན་མོང་ཐོག་གསར་བསྐྲུན་བྱས་པའི་རྩོམ་རིག་གི་རྣམ་པ་ཞིག་
ཡིན། གནའ་རབས་ལྷ་སྒྲུང་ནང་གི་མི་སྣའི་གཟུགས་བརྙན་དེ་སྤྱིར་བཏང་ཐོག་
ལྷ་མི་ཕྱེད་འཛོམས་ཀྱི་རྣམ་ཚུལ་ཐོག་ནས་གསར་སྐྲུན་བྱས་ཡོད་ཅིང་། ཁོ་ཚོ་ནི་
ངལ་རྩོལ་ལ་འཇོན་ཐང་ཆེ་བ་དང་ཡང་ན་ངལ་རྩོལ་གྱི་ལག་ཆ་གང་རུང་གསར་
སྐྲུན་བྱེད་མཁན་ ཞིག་ ཡིན་ རྐྱེན། ང་ཚོས་ ལྷ་སྒྲུང་ནང་ གི་ མི་སྣ་དེ་དག་ གི་
གཟུགས་བརྙན་ཐོག་ནས་གདོད་མའི་མི་རྣམས་ཀྱིས་ངལ་རྩོལ་བྱེད་པའི་འཚོ་
བའི་ལོ་རྒྱུས་དེ་གསལ་ལེར་མཐོང་ཐུབ་པ་ཞིག་ཡིན་པ་མ་ཟད། ཕྱིས་སུ་བྱུང་
བའི་ལྷ་འདྲེའི་དབར་གྱི་འཐབ་རྩོད་དེ་དག་ནི་གདོད་མའི་མི་རྣམས་ཀྱིས་སྤྱི་
ཚོགས་ཀྱི་འཚོ་བའི་ནང་དུ་རང་བྱུང་ཁམས་ཀྱི་འཐབ་རྩོད་བྱེད་པའི་སྣང་ཚུལ་
མཚོན་པར་བྱས་པ་ཞིག་ཡིན་ལ། ངལ་རྩོལ་མི་དམངས་ཀྱིས་བདེ་སྐྱིད་ཀྱི་འཚོ་
བར་ཡིད་སྨོན་ཇི་ལྟར་བྱ་བའི་འདུན་པ་དང་ཕུགས་བསམ་དེ་ལྷ་འདྲེའི་གཟུགས་
བརྙན་ལ་བརྟེན་ནས་མཚོན་པར་བྱས་པ་ཞིག་ཡིན། ལྷ་སྒྲུང་གསར་རྩོམ་བྱས་
ཡོད་པ་དེས་གདོད་མའི་དངོས་ཡོད་རིང་ལུགས་ཀྱི་ཐོག་མའི་རྣམ་པའམ་རགས་
དབྱིབས་དེ་གྲུབ་པར་བྱས་པ་དང་། དེ་ནི་དངོས་ཡོད་རིང་ལུགས་ཀྱི་ཐོག་མའི་
ལོ་རྒྱུས་ཀྱི་རྣམ་པ་ཡིན་པ་མ་ཟད། དུས་སྐབས་དེའི་ནང་དུ་བཅོས་པའི་ལྷ་དང་
འདྲེ་བདུད་སོགས་ནི་ཁོང་ཚོའི་ཆགས་སྡང་མཚོན་པར་བྱས་པ་ཞིག་དང་།, མི་
རྣམས་ཀྱིས་རང་བྱུང་ཁམས་ཀྱི་གནོད་འཚེ་ཅི་རིགས་ལ་འཐབ་རྩོད་བྱས་པའི་
རྒྱལ་ཕམ་གྱི་ཉམས་མྱོང་དང་། བསླབ་བྱར་བརྟེན་ནས་རང་བྱུང་ཁམས་ཀྱི་ཆོས་
178



རྩོམ་རིག་རྣམ་བཤད།
4
ཉིད་ལ་འགྲེལ་བཤད་བྱས་ཡོད་སྟབས་གདོད་མའི་རྩོམ་རིག་གི་རྣམ་པ་དེ་བྱུང་བ་
ཞིག་ཡིན་ནོ། །
ཀྱི་གནའ་དཔེའི་རྩོམ་རིག་ནང་གི་དངོས་ཡོད་རིང་ལུགས་ཀྱི་སྐོར།
བོད་རིགས་ཀྱི་གནའ་དཔེའི་རྩོམ་རིག་ནང་གི་དངོས་ཡོད་རིང་ལུགས་དེ་
ནི་སྤྱིར་བཙན་པོ་རིམ་བྱོན་གྱི་དུས་རབས་སུ་བྱུང་བའི་གནའ་དཔེའི་རྩོམ་རིག་
དང༌། དེ་རྟིང་བོད་སིལ་བུའི་དུས་རབས་དང་དུས་ཕྱིས་སུ་བྱུང་བའི་རྩོམ་རིག་
དེ་དག་རྩིས་ཆོག་པ་ཞིག་ཡིན།
གནའ་དཔེའི་དངོས་ཡོད་རིང་ལུགས་དེས་རྩོམ་རིག་འཕེལ་རྒྱས་འགྲོ་བའི་
བརྒྱུད་རིམ་ནང་དུ་ཆེས་ཕུན་སུམ་ཚོགས་པའི་ཉམས་མྱོང་གསོག་འཇོག་བྱས་
ཡོད་པ་མ་ཟད། རྩོམ་རིག་འཕེལ་རྒྱས་ཀྱི་ལོ་རྒྱུས་ ཐོག་ ཏུ་ཆེས་གལ་ཆེ་བའི་
གནས་བབ་ཅིག་བཟུང་ཡོད་པ་རེད། དུས་རབས་འདིའི་ནང་དུ་རྩོམ་པ་པོས་
རྩོམ་འབྲི་བྱས་པའི་རྩོམ་རིག་ཇི་སྙེད་ཅིག་ཐོན་ཡོད་ཅིང་། བོད་རིགས་ཀྱི་མི་
དང་འཚོ་བ་གཙོ་བོར་བཟུང་སྟེ་རྩོམ་ འབྲི་བྱས་ པའི་ རྣམ་ ཐར་དང་། སྒྲུང་
གཏམ། ཟློས་གར། རྟོགས་བརྗོད། ལེགས་བཤད། མགུར་གླུ་སོགས་ཐོན་
ཡོད་པ་སྟེ་《མ་ནི་བཀའ་འབུམ་》《བཀའ་ཆེམས་ཀ་འཁོལ་མ་》《ཏུན་ཧོང་ཡིག་
ཚང་》ལས་ཐོན་པའི་མགུར་གླུ་དང་《གླིང་གེ་སར་རྒྱལ་པོའི་སྒྲུང་》《མི་ལ་རས་
པའི་མགུར་གླུ་》《ས་སྐྱ་ལེགས་བཤད་》སོགས་ཡིན་ཞིང་རྩོམ་རིག་དེ་དག་གི་ནང་
དུ་དངོས་ཡོད་རིང་ལུགས་ཀྱི་གྲུབ་ཆ་མི་ཉུང་བ་ཞིག་གསལ་ཡོད་པ་རེད། འོན་
ཏེ་རྩོམ་རིག་དེ་དག་ལ་ཆོས་ལུགས་ཀྱི་ནང་དོན་དང༌། ལྷ་སྒྲུང་གི་རྣམ་པ། ལོ་
རྒྱུས་ཀྱི་མི་སྣ་བཅས་གཅིག་ཏུ་སྡུད་ནས་གྲུབ་པར་བྱས་པ་དེ་ནི་བོད་རིགས་ཀྱི་
རྩོམ་རིག་གི་ཐུན་མོང་མ་ཡིན་པའི་ཁྱད་ཆོས་དང་རྩོམ་གཤིས་ཤིག་ཏུ་རྩིས་ཆོག་
མི་འགའ་རེས་རྩོམ་རིག་དེ་དག་གི་འབྱུང་རྐྱེན་དང་རྩོམ་རིག་ཁོ་ནར་དབྱེ་ཞིབ་
གཟབ་ནན་དང་། སྐབས་དེའི་སྤྱི་ཚོགས་ཀྱི་རྣམ་པ་ལ་ཡང་ཞིབ་འཇུག་བྱས་
མེད་པར། ད་ལྟའི་དུས་རབས་སུ་འཕེལ་རྒྱས་འགྲོ་བཞིན་པའི་རྩོམ་རིག་གི་ལྟ་
179



ལེའུ་གཉིས་པ། གསར་རྩོམ་གྱི་སྐོར།
ཚུལ་དང་འདུ་ཤེས་ལ་བརྟེན་ནས་གནའ་དཔེའི་རྩོམ་རིག་དེ་ཚོར་དངོས་ཡོད་
རིང་ལུགས་ཀྱི་གྲུབ་ཆ་མེད་ཅེས་དང༌། རྩོམ་རིག་ཕལ་ཆེ་བ་ནི་དགེ་མཚན་མེད་
པའི་འཆར་ཡན་རིང་ལུགས་ཀྱི་རྩོམ་ཐབས་ཤིག་ཡིན་ཞེས་ཚིག་ཐག་གཅོད་པ་ནི་
ཤིན་ཏུ་མི་འཐད་པ་ཞིག་ཡིན། དཔེར་ན།《གླིང་གེ་སར་རྒྱལ་པོའི་སྒྲུང་》ལ་ཆ་
མཚོན་ན། གླིང་གེ་སར་རྒྱལ་པོ་དེ་ལྷའི་སྲས་པོའི་གཟུགས་སུ་བཀོད་པ་དང་།
ཁོང་ནི་བཙན་པོ་གཉའ་ནས་གནོན་པ་དང་། ཉམས་ཆུང་བྱམས་ཀྱིས་སྐྱོང་བའི་
མགོན་སྐྱབས་སུ་བཀོད་ཡོད་ལ། སྐབས་དེའི་རྩོད་འཐབ་ཀྱིས་འཁྲུག་ཏེ་ཟང་
ཟིང་དུ་གྱུར་པའི་སྤྱི་ཚོགས་ཀྱི་ངོ་བོ་དེ་མཚོན་པར་བྱས་ཡོད་པ་མ་ཟད། བོད་
རིགས་ཀྱི་ལོ་རྒྱུས་ཐོག་ཏུ་བྱུང་བའི་ཆེས་གལ་ཆེ་བའི་ལོ་རྒྱུས་ཀྱི་གནད་དོན་མང་
པོ་ཞིག་སྒྲུང་དེབ་དེའི་ནང་ཕྱོགས་སྡེབ་ཀྱིས་གསལ་མཚོན་བྱས་ཡོད་པ་ཞིག་ཡིན།
དུས་རབས་དེའི་ནང་དུ་བྱུང་བའི་རྩོམ་རིག་གི་གཙོ་བོའི་ཁྱད་ཆོས་ནི་སྒྲུང་གི་
བརྗོད་དོན་གསལ་ཞིང་ཚགས་དམ་པ། མི་སེམས་འགུལ་ཐུབ་པའི་དཔེ་མཚོན་
གྱི་གཟུགས་བརྙན་ལྡན་ལ། ནང་དོན་གཞི་རྒྱ་ཆེ་ཞིང་གཏིང་ཟབ་པ། གསོན་
ཉམས་ལྡན་པའི་སྒོ་ནས་སྤྱི་ཚོགས་ཀྱི་འཚོ་བ་དེ་ཚུར་སྣང་བྱས་ཡོད་པ་ རེད།
ནུབ་ཕྱོགས་ཀྱི་རྩོམ་རིག་བསྐྱར་དར་གྱི་དུས་སྐབས་སུ་དངོས་ཡོད་རིང་ལུགས་ཀྱི་
རྩོམ་པ་པོ་མང་པོ་ཞིག་ཐོན་ཡོད་པ་སྟེ། ཏན་ཏིང་དང་ཕུ་ཅ་ཡོ། ཤིས་སི་སྦི་ཡ།
ཀྲི་ཝང་ཐི་སི་སོགས་ཕུལ་བྱུང་གི་རྩོམ་པ་པོ་ཇི་སྙེད་ཅིག་ཐོན་ཡོད་ལ། ཁོ་ཚོས་
བརྩམས་ཆོས་ནང་དུ་དཔེ་མཚོན་གྱི་མི་སྣ་ཧ་མུ་ལེ་ཐ། ཨའོ་ས་ལོ། ལི་འར་
ཝང་། ཐང་ཇེ་ཁ་ཏ་སོགས་བརྒྱུད་དེ་བཀས་བཀོད་རྒྱུད་འཛིན་གྱི་ལམ་ལུགས་
ལ་རྡུང་བརྡེག་དང་འབྱོར་ལྡན་གྲལ་རིམ་གྱི་བསམ་བློ་གསར་པར་སྤྲོ་སེམས་ཆེན་
པོས་བསྔགས་བརྗོད་བྱས་ཡོད། རྒྱ་རིགས་ཀྱི་རྩོམ་རིག་ལོ་རྒྱུས་ཐོག་ཏུ་ཡང་
《ཐོག་བརྩེགས་དམར་པོའི་རྨི་ལམ་》དང་《ཆུ་ངོགས་གཏམ་རྒྱུད་》སོགས་ཐོན་
ཡོད་པ་རེད། །
3)མཐའ་དཔྱོད་དངོས་ཡོད་རིང་ལུགས་ཀྱི་སྐོར།
180



རྩོམ་རིག་རྣམ་བཤད།
མཐའ་དཔྱོད་དངོས་ཡོད་རིང་ལུགས་ཞེས་པའི་ཐ་སྙད་དེ་ནི་ཡོ་རོབ་གླིང་
ནས་དར་ཡོང་བ་ཞིག་ཡིན། དེ་ཡང་དུས་རབས་བཅུ་དགུ་པའི་དུས་འགོར་ཨོའུ་
གླིང་ཁུལ་དུ་མཐའ་དཔྱོད་དངོས་ཡོད་རིང་ལུགས་ཞེས་པའི་རྩོམ་རིག་དེ་བྱུང་
ཞིང་། རྩོམ་རིག་དེའི་མཚན་ཉིད་རིག་པའི་རྨང་གཞི་ནི་ཧེ་ཀོར་གྱིས་བརྩམས་
པའི་《རྩོད་སྒྲུབ་རིག་པ་》དང༌། ཕེ་འར་པ་ཧ་ཡིས་བརྩམས་པའི་《མི་ཚུལ་རིང་
ལུགས་》སོགས་ཡིན། རྩོམ་རིག་དེ་དག་ནི་མ་རྩའི་རིང་ལུགས་ཀྱི་སྤྱི་ཚོགས་ཀྱི་
ནང་དུ་གནས་པའི་འགལ་བ་རྣམས་གཏིང་ཟབ་དང་འཐབ་རྩོད་རྣོ་ངར་ཅན་དུ་
འགྱུར་བའི་སྣང་ཚུལ་དེ་དག་རྩོམ་རིག་གི་ཐོག་ནས་མཚོན་པར་བྱས་པ་ཞིག་ཡིན་
པ་མ་ཟད། རྩོམ་རིག་བསྐྱར་དར་གྱི་རྗེས་སུ་བྱུང་བའི་དངོས་ཡོད་རིང་ལུགས་
ཀྱི་སྲོལ་རྒྱུན་རྣམས་རྒྱུན་འཛིན་བྱས་ཤིང་། ལོ་རྒྱུས་ཀྱི་དུས་བབ་གསར་པའི་
འོག་ཏུ་འཕེལ་རྒྱས་གསར་པ་བྱུང་བའི་རྩོམ་རིག་གི་སྣང་ཚུལ་ཞིག་ཡིན། མ་རྩ་
རིང་ལུགས་ཀྱི་ལམ་ལུགས་དེ་ལེགས་གྲུབ་བྱུང་བ་དང་བཀས་བཀོད་རྒྱུད་འཛིན་
གྱི་ལམ་ལུགས་ཉམས་དམས་སུ་ཕྱིན་ཏེ། མ་རྩ་རིང་ལུགས་ཀྱིས་དབང་བསྒྱུར་
བྱས་རྗེས་མི་རྣམས་ཀྱིས་ལམ་ལུགས་དེར་དོགས་པ་སྐྱེ་ཞིང་མུ་མཐུད་ངོ་རྒོལ་བྱས་
པ་དང་། མ་རྩ་རིང་ལུགས་ཀྱི་ནང་དུ་གནས་པའི་འགལ་བ་དེ་དག་ཡང་སྔར་
ལས་ཛ་དྲག་ཆེ་རུ་ཕྱིན་ཡོད་པ་རེད། ལོ་རྒྱུས་ཀྱི་ཆ་རྐྱེན་དེའི་དབང་གིས་དངོས་
ཡོད་རིང་ལུགས་ཀྱི་བརྩམས་ཆོས་གསར་རྩོམ་བྱེད་རྒྱུར་སྐུལ་འདེད་ཤུགས་ཆེན་
བྱུང་རྟིང་མཐའ་དཔྱོད་དངོས་ཡོད་རིང་ལུགས་རྩོམ་རིག་གི་ལོ་རྒྱུས་དུས་རིམ་སུ་
འཕེལ་རྒྱས་ཕྱིན་ཡོད་པ་རེད།
“མཐའ་དཔྱོད་དངོས་ཡོད་རིང་ལུགས་”ཞེས་པའི་སྒྱུ་རྩལ་གྱི་ཐ་སྙད་དེ་
ཐོག་མར་ཨུ་རུ་སུའི་གྲགས་ཅན་རྩོམ་པ་པོ་ཀོར་ཀིས་《ཨུ་རུ་སུའི་རྩོམ་རིག་སྒྱུ་
རྩལ་》ཞེས་པའི་བརྩམས་དེབ་དེའི་ནང་དུ་བཏོན་ཡོད་པ་རེད། དུས་རབས་
བཅུ་དགུ་པའི་ལོ་རབས་སུམ་ཅུའི་རྗེས་སུ་ནུབ་ཕྱོགས་རྒྱལ་ཁབ་ཀྱི་མ་རྩ་རིང་
ལུགས་ཀྱི་ལམ་ལུགས་དེ་རིམ་བཞིན་ཉམས་དམས་སུ་ཕྱིན་ཞིང་། དུས་རབས་
181



ལེའུ་གཉིས་པ། གསར་རྩོམ་གྱི་སྐོར། །
དེའི་རིང་དུ་དམངས་གཙོ་རིང་ལུགས་དང་ལེགས་བཅོས་རིང་ལུགས་ཀྱི་བསམ་
བློ་ལྡན་པའི་རྩོམ་པ་པོ་མང་པོས་སྐབས་དེའི་སྤྱི་ཚོགས་ཀྱི་ལམ་ལུགས་དེར་དགག་
རྒྱག་འཐེར་འདོན་བྱས་ཡོད་པ་མ་ཟད། མ་རྩ་རིང་ལུགས་སྤྱི་ཚོགས་ཀྱི་ངོ་བོའི་
ཕྱོགས་འགའ་ཞིག་དང་འབྲེལ་བ་དམ་ཟབ་བྱས་ཡོད་པ་རེད། མ་རྩ་རིང་ལུགས་
ཀྱི་ལམ་ལུགས་དེའི་འོག་ཏུ་ལེགས་བཅོས་རིང་ལུགས་ཀྱི་བསམ་བློ་ལྡན་པའི་རྩོམ་
པ་པོ་ཤིན་ཏུ་མང་པོ་ཐོན་ཡོད་པ་རེད། དཔེར་ན། པ་འར་ཀྲ་ཁེ་དང༌། སི་
ཐང་ཐཱ། ཡུས་གོ། གོ་ཁ་ལི། ཐོ་འར་སི་ཐ་སོགས་ཕུལ་བྱུང་གི་རྩོམ་པ་པོ་མི་
ཉུང་བ་ཞིག་ཐོན་ཡོད། པ་འར་ཀྲ་ཁེ་ཡིས་མཛད་པའི་《མི་ཡུལ་གྱི་དགོད་བྲོའི་
ཟློས་གར་》ཞེས་པའི་ནང་སྔར་བྱུང་མྱོང་མེད་པའི་ཆེས་གཞི་རྒྱ་ཆེ་བའི་སྒོ་ནས་
དུས་རབས་བཅུ་དགུ་པའི་དུས་རབས་ཕྱེད་ལྷག་ཙམ་རིང་གི་ཕ་རན་སིའི་སྤྱི་
ཚོགས་ཀྱི་འཚོ་བ་དེ་ཚུར་སྣང་བྱས་ཤིང་། སྐབས་དེའི་ཕ་རན་སིའི་སྤྱི་ཚོགས་
ནང་གི་ཆབ་སྲིད་དང་དཔལ་འབྱོར། ཀུན་སྤྱོད། གཉེན་སྒྲིག། ཁྲིམས་ལུགས།
གསར་འགྱུར། རྩོམ་རིག་སྒྱུ་རྩལ་སོགས་དང་། དེ་མིན་སྐུ་དྲག་གི་རིམ་གྲས་
དང་དབང་བསྒྱུར་བྱེད་མཁན་མི་སྣ་སོགས་ཀྱི་བྱ་སྤྱོད་དང་སྤྱི་ཚོགས་ཀྱི་འབྲེལ་བ་
སོགས་ཐེར་འདོན་དང་དགག་རྒྱག་བྱས་ཡོད་པ་རེད། །
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་པ་པོའི་འཇིག་རྟེན་ལྟ་ཚུལ་
གྱི་སྲོག་ཤིང་ནི་འབྱོར་ལྡན་གྲལ་རིམ་གྱི་མི་ཆོས་རིང་ལུགས་དང་རང་དོན་རིང་
ལུགས་དེ་ཡིན་ཞིང་། མ་གཞི་རྩོམ་པ་པོ་དེ་དག་གིས་ངན་པའི་ཕྱོགས་སུ་ལྷུང་
བའི་སྤྱི་ཚོགས་ཀྱི་ལམ་ལུགས་དང་མུན་ནག་གི་སྤྱི་ཚོགས་དེར་སྙིང་རྗེ་མེད་པའི་
སྒོ་ནས་ཟུར་ཟ་དང་ཐེར་འདོན་ཤུགས་ཆེན་བྱས་ཡོད་རུང་། ཁོ་ཚོས་ཡང་དག་
པའི་སྒོ་ནས་སྤྱི་ཚོགས་ཀྱི་གནད་དོན་དེ་དག་ལ་ངོས་འཛིན་དང་འབྱུང་རྐྱེན་
འཚོལ་ཞིབ་བྱེད་ ཐུབ་ མེད་ པ་ རེད། ཁོ་ཚོའི་ བརྩམས་ཆོས་ནང་དུ་མི་སྣའི་
གཟུགས་བརྙན་གསར་བསྐྲུན་བྱས་པ་དེ་དག་ཕལ་ཆེ་བ་ནི་མང་ཚོགས་དང་ཁ་
བྲལ་དུ་གནས་པའི་རང་དོན་རིང་ལུགས་ཀྱི་དཔའ་བོ་དག་ཡིན་ལ། ཁོ་ཚོའི་སྒྱུ་
182



རྩོམ་རིག་རྣམ་བཤད།
རྩལ་གྱི་བྱང་ཚད་དང་བསམ་བློའི་ཕྱོགས་ལྷུང་གི་འགྲོ་ལམ་དེ་གུ་དོག་པོ་ཞིག་
ཡིན་པས་འགལ་བ་དེ་དག་ཆེས་རྣོ་ངར་ཅན་དུ་འགྱུར་ཡོད་པ་ རེད། དེ་ནི་
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་རིག་གི་ཆེས་མངོན་གསལ་དོད་
པའི་ཕྱོགས་ལྷུང་ཞིག་ཡིན་པ་དང༌། ཁོ་ཚོའི་རྩོམ་རིག་སྒྱུ་རྩལ་གྱི་གྲུབ་འབྲས་དེ་
དུས་སྐབས་དེའི་རིང་གི་ཚད་མཐོ་ཤོས་སུ་སླེབས་ཡོད་པ་རེད། བོད་རིགས་ཀྱི་
རྩོམ་རིག་ལོ་རྒྱུས་ཐོག་ཏུ་མཐའ་དཔྱོད་དངོས་ཡོད་རིང་ལུགས་ཀྱི་བརྩམས་ཆོས་
འདི་དང་འདི་ཅེས་མཁས་པ་སུ་ཞིག་གིས་བཏོན་མེད་ལ། རྩོམ་རིག་གི་བསམ་
པའི་རླབས་རྒྱུན་དེའི་རིག་པའི་གཞུང་ལུགས་ལ་ཞིབ་དཔྱད་བྱས་པ་ཞིག་ཡང་
མཐོང་རྒྱུ་མེད་མོད། མཐའ་དཔྱོད་དངོས་ཡོད་རིང་ལུགས་ཀྱི་གྲུབ་ཆ་ལྡན་པའི་
བརྩམས་ཆོས་མི་ཉུང་བ་ཞིག་ད་ལམ་དངོས་སུ་མཐོང་རྒྱུ་ཡོད། དཔེར་ན་《སྣང་
ས་འོད་འབུམ་གྱི་རྣམ་ཐར་》དང་《རྫ་ཅིག་གི་གཏམ་རྒྱུད་》《གཞོན་ནུ་ཟླ་མེད་ཀྱི་
གཏམ་རྒྱུད་》སོགས་རྩོམ་ཡིག་ཇི་སྙེད་ཅིག་ཡོད་པ་དང༌། བརྩམས་ཆོས་དེ་དག་
གི་ནང་དུ་སྐབས་དེའི་སྤྱི་ཚོགས་ཀྱི་ལམ་ལུགས་ལ་ཟུར་ཟ་དང་ཐེར་འདོན་བྱས་
ཡོད་ལ། རྩོམ་པ་པོའི་བསམ་བློའི་བརྩེ་གདུང་དང་ དགའ་སྐྱོ་སོགས་བརྒྱུད་
བསྒྲགས་བྱས་ཡོད་པ་རེད། འོན་ཏེ་མི་ཚེའི་འགྲོ་ལམ་གྱི་སྙིང་པོ་མཐར་གཏུགས་
ན་ཐར་པ་དོན་དུ་གཉེར་བ་སོགས་ཀྱི་བརྗོད་དོན་ལྡན་ཡོད་པ་དེ་དག་ནི་བོད་
རིགས་ཀྱི་བརྩམས་ཆོས་ལ་ཡོད་པའི་ཐུན་མོང་མ་ཡིན་པའི་ཁྱད་ཆོས་ཤིག་ཡིན་པ་
གོང་དུ་སྨོས་ཟིན་པ་ལྟར་ཡིན་ན་རྩོམ་རིག་དེ་དག་ལ་ཡང་མཐའ་དཔྱོད་དངོས་
ཡོད་རིང་ལུགས་ཀྱི་གྲུབ་ཆ་དང་ཁྱད་ཆོས་ལྡན་ཡོད་པ་ཞིག་ཡིན།
3. དངོས་ཡོད་རིང་ལུགས་ཀྱི་ཁྱད་ཆོས་སྐོར། །
དངོས་ཡོད་རིང་ལུགས་ནི་རྩོམ་རིག་གསར་རྩོམ་བྱེད་ཐབས་ཤིག་ཡིན་པ་
དང་དེའི་རྩ་བའི་ཁྱད་ཆོས་ཅི་ཞིག་ཡིན་པའི་སྐོར་ལ་ལོ་རྒྱུས་ཀྱི་དུས་རབས་མི་
འདྲ་བའི་ནང་དུ་བྱུང་བའི་དངོས་ཡོད་རིང་ལུགས་ཀྱི་རྩོམ་པ་པོ་མང་པོས་རང་
ཉིད་ཀྱིས་རྩོམ་རིག་གསར་རྩོམ་བྱས་པའི་ཉམས་མྱོང་དང་། དུས་རབས་མི་འདྲ་
183



ལེའུ་གཉིས་པ། གསར་རྩོམ་གྱི་སྐོར།
བའི་ནང་དུ་བྱུང་བའི་དངོས་ཡོད་རིང་ལུགས་ཀྱི་བརྩམས་ཆོས་ལ་ཞིབ་འཇུག་
བྱས་ཏེ་རྩོམ་ཐབས་དེའི་རྩ་བའི་ཁྱད་ཆོས་གསལ་བཤད་བྱས་ཡོད་པ་རེད། པ་
འར་ཀྲ་ཁེ་ཡིས་“ངས་འཚོ་བའི་ནང་གི་བྱ་དངོས་མང་པོ་ཞིག་འཚོལ་བསྡུད་བྱས་
པ་དང་སྤྲོ་སེམས་ཆེན་པོས་བྱ་དངོས་དེ་དག་གི་རྣམ་པ་ཇི་བཞིན་དུ་རྩོམ་འབྲི་
བྱེད་ཀྱི་ཡོད།” 《མི་ཡུལ་ གྱི་ དགོད་བྲོ་བའི་ཟློས་གར་》ཞེས་ པའི་ གླེང་གཞི་རུ་
གསལ་)ཞེས་གསུངས་པ་དང་། ཆི་ཁ་ཕུ་ཡིས་“དངོས་ཡོད་རིང་ལུགས་ཀྱི་རྩོམ་
རིག་གསར་རྩོམ་བྱེད་རྒྱུ་དེ་ནི་བྱ་དངོས་རྣམས་ཀྱི་ངོ་བོར་གཞིགས་ཏེ། འཚོ་
བའི་སྣང་ཚུལ་དངོས་དེ་དག་རྩོམ་འབྲི་བྱ་དགོས་ལ། དེའི་ལས་འགན་ནི་ལྷག་
བསམ་ཟོལ་མེད་དང་ཆ་རྐྱེན་གང་ཡང་མེད་པར་དངོས་ཡོད་ཀྱི་གནས་ཚུལ་དེ་
རང་ཡིན་དགོས་སོ”(《ཆི་ཁ་ཕུ་ཡི་རྩོམ་རིག་སྒྱུ་རྩལ་གྱི་དཔྱད་རྩོམ་》ཞེས་པའི་
ཤོག་གྲངས་53ལ་གསལ་）ཞེས་གསུངས་ལ། ཀོར་ཀིས་“ དངོས་ཡོད་ཀྱི་ཐོག་
ནས་མི་རིགས་ཀྱི་འཚོ་བ་དང་མི་རྣམས་ཀྱི་གནས་ཚུལ་འདྲ་མིན་སྣ་ཚོགས་གནས་
ཡོད་པ་དེ་དག་མངོན་གསལ་གསལ་རྗེན་དུ་རྩོམ་འབྲི་བྱ་རྒྱུ་དེ་ནི་དངོས་ཡོད་
རིང་ལུགས་ཡིན་ནོ”(《ངས་ཇི་འདྲ་བྱས་ནས་རྩོམ་ཡིག་འབྲི་རྒྱུ་སློབ་སྦྱོང་བྱས་
པའི་སྐོར་གླེང་བ་》ཅེས་པའི་ཤོག་གྲངས་163ལ་གསལ་)ཞེས་གསུངས་ཡོད་པ་
རེད། དེ་ལྟར་དུས་རབས་མི་འདྲ་བ་དང་། རྒྱལ་ཁབ་མི་འདྲ་བའི་རྩོམ་པ་པོ་
རྣམ་གསུམ་གྱིས་དངོས་ཡོད་རིང་ལུགས་རྩོམ་ཐབས་ཀྱི་རྩ་བའི་ཁྱད་ཆོས་ལ་གོ་
ལེན་བྱེད་རྒྱུའི་ཐད་རྩ་བའི་ལྟ་ཚུལ་དེ་གཅིག་མཚུངས་སུ་གནས་ཡོད་པ་ཞིག་ཡིན།
ཁོ་ཚོས་“རྣམ་པ་ཇི་བཞིན་དུ་རྩོམ་འབྲི་བྱ་བ་”དང་ཡང་ན་“བྱ་དངོས་ཀྱི་ངོ་བོར་
གཞིགས་ཏེ་རྩོམ་འབྲི་བྱ་དགོས་པ་” དང་“ མངོན་སུམ་གསོན་རྗེན་དང་དངོས་
ཡོད་ཀྱིས་རྩོམ་འབྲི་བྱ་དགོས”ཞེས་གསུངས་ཡོད་ནའང་འདྲ་གང་ལྟར་དེ་དག་
གི་རྩ་བའི་ཁྱད་ཆོས་ནི་རྩོམ་པ་པོ་རྣམས་ཀྱིས་དངོས་ཡོད་ཀྱི་ཐོག་ཏུ་རྐང་པ་
བརྟན་པོར་བཙུགས་པ་དང༌། དངོས་ཡོད་ཀྱི་འཚོ་བའི་རྣམ་པར་ལྷག་བསམ་
ཟོལ་མེད་བྱས་ཏེ། འཚོ་བའི་ངོ་བོར་གཞིགས་ནས་འཚོ་བ་དེ་དག་དངོས་ཡོད་
184



རྩོམ་རིག་རྣམ་བཤད།
ཀྱིས་མཚོན་པར་བྱ་བ་དང་བསྐྱར་དུ་ཚུར་སྣང་བྱ་དགོས་པ་རེད། ཕྱིས་སུ་ཨེན་
ཁེ་སིས་“ངས་བལྟས་ན་དངོས་ཡོད་རིང་ལུགས་ཀྱི་དོན་སྙིང་ནི་ཞིབ་ཕྲའི་གནས་
ཚུལ་རྣམས་དངོས་ཡོད་ཡིན་དགོས་པ་མ་ཟད། ད་དུང་དཔེ་མཚོན་ཁོར་ཡུག་
ནང་གི་དཔེ་མཚོན་གྱི་མི་སྣ་དེ་དངོས་ཡོད་ཀྱིས་བསྐྱར་དུ་ཐོན་པ་བྱེད་དགོས།
（《མ་ཁེ་སི་དང་ཨེན་ཁེ་སིའི་གསུང་འབུམ་》དེབ་37པའི་ཤོག་གྲངས་41ལ་）
ཞེས་གསུངས་ཡོད་པ་རེད། དེ་ནི་ཨེན་ཁེ་སིས་དུས་རབས་དེའི་ནང་བྱུང་བའི་
དངོས་ཡོད་རིང་ལུགས་ཀྱི་རྩོམ་ཐབས་ཀྱི་ཁྱད་ཆོས་ལ་ཚན་རིག་གི་ ཐོག་ནས་
གཅིག་སྡུད་བྱས་པ་ཞིག་ཡིན། འོ་ན་དངོས་ཡོད་རིང་ལུགས་རྩོམ་ཐབས་ཀྱི་རྩ་
བའི་ཁྱད་ཆོས་ཅི་ཞིག་ཡིན་ཞེ་ན། །
བརྩམས་ཆོས་དེར་དངོས་ཡོད་ཀྱི་རང་བཞིན་ལྡན་དགོས་པ།
དངོས་ཡོད་རིང་ལུགས་ཀྱི་རྩོམ་ཐབས་དེས་བརྩམས་ཆོས་ལ་ངེས་པར་དུ་
དངོས་ཡོད་ཀྱི་རང་བཞིན་ལྡན་དགོས་པའི་རེ་འདུན་བཏོན་ཡོད་པ་དེར། སྤྱིར་
གོ་དོན་མི་འདྲ་བ་གཉིས་ཡོད་པ་སྟེ། རྩོམ་པ་པོས་མིའི་མི་ཚེ་ཧྲིལ་པོའི་མཛེས་
རིས་ཤིག་གསར་བསྐྲུན་བྱེད་པའི་ནང་དུ་དེར་དངོས་ཡོད་ཀྱི་རང་བཞིན་ལྡན་
དགོས་པ་དང་། ཕྱོགས་གཞན་ཞིག་ནས་བརྩམས་ཆོས་ཁྱོན་ཡོངས་ཀྱི་བརྗོད་
དོན་གྲུབ་པར་བྱེད་པའི་རྒྱུ་རྐྱེན་དང་། ཞིབ་ཕྲའི་བརྒྱུད་རིམ་གྱི་འཚོ་བ་དེ་དག་
ལ་ཡང་དངོས་ཡོད་ཀྱི་རང་བཞིན་ལྡན་དགོས་པ་མ་ཟད། དངོས་ཡོད་ཀྱི་འབྲེལ་
བའི་ནང་ནས་བརྩམས་ཆོས་དེ་གྲུབ་པར་བྱེད་དགོས་པ་ཞིག་ཡིན། དངོས་ཡོད་
རིང་ལུགས་ཀྱི་རྩོམ་ཐབས་དེས་རྩོམ་པ་པོ་རྣམས་ལ་ཕྱི་རོལ་ཡུལ་དུ་གནས་པའི་
བྱ་དངོས་རྣམས་ཀྱི་ཁྱད་ཆོས་དང་ངོ་བོ་གཞིར་བཟུང་སྟེ་རྩོམ་འབྲི་བྱ་དགོས་པ་
དང༌། འཚོ་བའི་གཏན་ཚིགས་རིག་པ་གཞིར་བཟུང་དེ་ཕྱི་རོལ་ཡུལ་གྱི་འཇིག་
རྟེན་དེ་དངོས་ཡོད་ཀྱིས་མཚོན་པར་བྱ་དགོས་པ་རེད། བརྩམས་སྒྲུང་ཞིག་ལ་
མཚོན་ན་སྒྲུང་གི་བརྗོད་དོན་དང་ བརྗོད་གཞི། དེའི་འཕེལ་རྒྱས། མི་སྣའི་
གཟུགས་བརྙན་གྱི་ཕྱི་ཚུལ་གྱི་ཁྱད་ཉམས་དང་སེམས་ཁམས་ཀྱི་འགུལ་བསྐྱོད།
185



ལེའུ་གཉིས་པ། གསར་རྩོམ་གྱི་སྐོར།
མི་སྣའི་གཤིས་རྒྱུད་ཀྱི་འཕེལ་གྲིབ། སྐད་ཆ་ཤོད་སྟངས་དང་འགྲོ་ལུགས་ཀྱི་
ཉམས་འགྱུར་སོགས་ཀྱང་འཚོ་བ་དངོས་ཀྱི་རྣམ་པར་གཞིགས་ཏེ་རྩོམ་འབྲི་བྱ་
དགོས་པ་ཞིག་ཡིན་ལ། བརྩམས་ཆོས་དེ་དག་གིས་མི་རྣམས་ལ་ཚད་མཐོའི་
དངོས་ཡོད་དང་མངོན་སུམ་གསལ་རྗེན་གྱི་ཚོར་སྣང་སྐྱེད་ཐུབ་པ་དང་འཚོ་བའི་
ཉམས་འགྱུར་ལྡན་ཐུབ་པ་བཅས་ཏེ་ཀློག་པ་པོ་རྣམས་ཀྱིས་དེར་ཡིད་ཆེས་སྐྱེད་
ཐུབ་པ་ཞིག་བྱ་དགོས། །
དངོས་ཡོད་རིང་ལུགས་ཀྱིས་ཕྱི་རོལ་ཡུལ་གྱི་དངོས་ཡོད་དེ་ཇི་མ་ཇི་བཞིན་
དུ་རྩོམ་འབྲི་བྱེད་རྒྱུ་དེ་རང་གི་རྩ་བའི་ཆོས་ཉིད་དང་ཁྱད་ཆོས་སུ་འཛིན་གྱིན་
ཡོད་པས་དེར་ཕུགས་བསམ་མཚོན་པར་བྱ་དགོས་ཀྱི་ཡོད་དམ་མེད་ཅེ་ན། དེ་
ནི་ཡང་དག་པའི་སྒོ་ནས་དངོས་ཡོད་རིང་ལུགས་ལ་གོ་བ་ལེན་དགོས་པའི་གལ་
ཆེའི་གནད་དོན་ཞིག་ཡིན། རྩོམ་རིག་སྒྱུ་རྩལ་ནི་མི་རྣམས་ཀྱི་དངོས་ཡོད་ཀྱི་
མཛེས་རིག་ལ་གདེང་འཇོག་བྱས་ཡོད་པས་ཚང་མར་གང་ལྟར་ཕུགས་བསམ་
ཡོད་པ་ཞིག་ཡིན། རྩོམ་པ་པོ་སུ་འདྲ་ཞིག་ཡིན་རུང་དེས་སོ་སོ་རང་ཉིད་ཀྱིས་སྤྱི་
ཚོགས་ཀྱི་ ཕུགས་ བསམ་ དང༌ མཛེས་ རྩལ་ རིག་ པའི་ ཕུགས་ བསམ་ ལ་ གཞིར་
བཟུང་སྟེ་དངོས་ཡོད་ལ་ལྟ་ཞིབ་དང་། གདམ་གསེས། དྭངས་སྙིགས་ཕྱེ་བ།
ལས་སྣོན་བཅས་ཀྱི་ལས་ཀ་བྱས་པ་བརྒྱུད་དེ་བརྩམས་ཆོས་དེ་གྲུབ་པར་བྱེད་ཀྱི་
ཡོད་པ་རེད། ལེ་ཉིན་གྱིས་“རྩོམ་རིག་སྒྱུ་རྩལ་གྱི་བརྩམས་ཆོས་ནང་དུ་ཆེས་གལ་
ཆེ་བའི་གནད་དོན་ཞིག་ཡོད་པ་སྟེ། བརྩམས་ཆོས་དེའི་ནང་དུ་རྩོམ་འབྲི་བྱས་
པའི་བྱ་དངོས་ཀྱི་དངོས་ཡོད་རང་བཞིན་དེར་ཀློག་པ་པོ་རྣམས་ཀྱིས་རང་ཉིད་ཀྱི་
དབང་རྩ་རེ་རེའི་ཐོག་ནས་ཤེས་རྟོགས་བྱེད་ཐུབ་པ་དང༌། གནས་ཚུལ་དེ་དག་
ནི་ཏག་ཏག་འདི་ལྟར་བྱས་ཏེ་བྱུང་བ་ཞིག་ཡིན་པའི་ཡིད་ཆེས་སྐྱེད་ཏེ་དེར་
ཉམས་ལེན་དང་གླེང་མོལ་བྱེད་ཐུབ་པ་ཞིག་བྱ་དགོས་པ་རེད། པ་བི་ཀྲ་ཡི་དེབ་
ཐེར་ནང་ནས་(《དམག་ས་》)ངར་གནད་དོན་འདིའི་ཐད་སེམས་འགུལ་ཤིན་
ཏུ་ཆེ་བ་ཞིག་ཐེབས་བྱུང་། དེ་སྔོན་ངས་གནད་དོན་འདི་དག་ནི་དེ་ལྟར་བྱས་ཏེ་
186



རྩོམ་རིག་རྣམ་བཤད།
བྱུང་བ་ཞིག་ཡིན་པ་ཤེས་རྟོགས་བྱས་ཡོད་ཀྱང་ད་ལྟ་པ་བི་ཀྲ་ཡིས་དེ་ལྟར་བྱས་ཏེ་
བྱུང་བ་ཞིག་ཡིན་པའི་སྐོར་ང་ལ་གསལ་པོ་ཞིག་བཤད་བྱུང་ལ། རྒྱས་བཤད་
བྱས་པ་དེ་དག་གིས་ཀྱང་ང་ལ་གོ་སྐོན་བློ་འགུགས་ཀྱི་ནུས་པ་ཐོན་པ་ཞིག་བྱུང་
ངོ”ཞེས་གསུངས་ཡོད་པ་རེད། །
མི་རྣམས་ཀྱིས་རྒྱུན་གཏན་དུ་དངོས་ཡོད་ནི་སྒྱུ་རྩལ་གྱི་བླ་སྲོག་ལྟ་བུ་ཞིག་
ཡིན་ཞེས་བརྗོད་པ་དང་དོན་བརྗོད་རྩོམ་རིག་གི་ནང་དུ་དངོས་ཡོད་ཀྱི་རང་
བཞིན་དང་ཁ་བྲལ་ཚེ་རྩོམ་རིག་ནང་དུ་བསྐྲུན་པའི་མི་སྣའི་སྙིང་སྟོབས་ཉམས་པ་
དང༌། སྒྱུ་རྩལ་གྱི་ནུས་པ་ཐོན་མི་ཐུབ་པ་མ་ཟད། ཀློག་པ་པོར་སེམས་འགུལ་
ཐེབས་པ་དང་། རྗེས་དྲན་སྐྱེད་པ་ཞིག་ནི་དེ་བས་ཀྱང་ཡོང་མི་ཐུབ། བརྩམས་
སྒྲུང་ལས་གསལ་བའི་གལ་ཆེའི་བྱ་དངོས་དང༌། སྤྱི་ཚོགས་ཀྱི་འཕོ་འགྱུར་སོགས་
ལ་དངོས་ཡོད་ཀྱི་རང་བཞིན་ལྡན་དགོས་པ་ཞིག་ཡིན་ལ། གལ་ཆེའི་འགྱུར་བ་
དེ་དག་མཚོན་པར་བྱ་བའི་ཞིབ་ཕྲའི་གནས་ཚུལ་དག་ལ་ཡང་དངོས་ཡོད་ཀྱི་རང་
བཞིན་ལྡན་དགོས་པ་ཞིག་ཡིན། གལ་ཆེའི་འཚོ་བའི་འགྱུར་བ་དེ་དག་ནི་ཞིབ་
ཕྲའི་འཚོ་བའི་སྣང་ཚུལ་ཁག་གི་སྤྱི་བསྡོམས་ཤིག་ཡིན་རྐྱེན། ཞིབ་ཕྲའི་འཚོ་བ་
དེ་དག་དངོས་ཡོད་དང་ཁ་བྲལ་ཚེ་གལ་ཆེའི་འཚོ་བའི་འཕོ་གྱུར་དེ་དག་ལ་ཡང་
དངོས་ཡོད་ཀྱི་རང་བཞིན་ལྡན་མི་ཐུབ་པ་ཞིག་ཡིན། དེ་ལྟར་པ་འར་ཀྲ་ཁེ་ཡིས་
“བརྩམས་ སྒྲུང་ གི་ གནས་ ཚུལ་ ཞིབ་ ཕྲ་ རྣམས་ དངོས་ ཡོད་ ཞིག་ མ་ ཡིན་ ཚེ་
བརྩམས་སྒྲུང་དེའི་ནང་ནས་དང་ལེན་བྱེད་དགོས་པའི་དོན་སྙིང་སྤུ་ཙམ་མེད་པ་
ཞིག་ཡིན་”ཞེས་གསུངས་(《མི་ཡུལ་གྱི་རྒོད་བྲོ་བའི་ཟློས་གར་》ཅེས་པའི་གླེང་
གཞི་ཏུ་གསལ་)ཡོད་པ་རེད།
དངོས་ཡོད་རིང་ལུགས་ནི་སྤྱི་ཚོགས་ཀྱི་འཚོ་བ་ དངོས་ ཀྱི་ ཐོག་ནས་སྤྱི་
ཚོགས་ཀྱི་འཚོ་བའི་ནང་དུ་གནས་པའི་བྱ་དངོས་རྣམས་མཚོན་པར་བྱ་དགོས་པ་
དང་། གསོན་ཉམས་དོད་པ་དང༌། སྐྱེས་ སྟོབས་ཀྱི་དཔལ་འབར་བའི་འཚོ་
བའི་མཛེས་རིས་དེ་དག་ཚུར་སྣང་དང་དངོས་ཡོད་ཀྱི་གནས་ཚུལ་ཞིབ་འབྲི་བྱེད་
187



ལེའུ་གཉིས་པ། གསར་རྩོམ་གྱི་སྐོར།
པ་བརྒྱུད་དེ་བྱ་དངོས་ཀྱི་ངོ་བོ་རྣམས་མཚོན་པར་བྱ་དགོས་པ་རེད། །
(2དཔེ་ མཚོན་ གྱི་ རང་བཞིན་ ལྡན་པའི་ གཟུགས་བརྙན་གསར་བསྐྲུན་
བྱེད་དགོས་པ།
བརྩམས་ཆོས་རྩོམ་འབྲི་བྱེད་པའི་ཚེ་དེར་དངོས་ཡོད་ཀྱི་རང་བཞིན་ལྡན་
པར་བྱ་རྒྱུ་དེ་ནི་དངོས་ཡོད་རིང་ལུགས་རྩོམ་ཐབས་ལ་ངེས་པར་དུ་ཡོད་དགོས་
པའི་ཆ་རྐྱེན་ཞིག་ཡིན། འོན་ཏེ་ཆ་རྐྱེན་དེ་རང་ལྡན་པ་ཙམ་གྱིས་འགྲིག་པ་ཞིག་
མ་ཡིན་ པར། ད་དུང་དཔེ་ མཚོན་ ཁོར་ཡུག་ནང་གི་དཔེ་ མཚོན་ གྱི་མི་སྣའི་
གཟུགས་བརྙན་གསར་བསྐྲུན་བྱེད་རྒྱུ་དེ་ནི་དངོས་ཡོད་རིང་ལུགས་ཀྱི་ཆེས་གལ་
ཆེ་བ་དང་རྩ་བའི་ཁྱད་ཆོས་ཤིག་ཡིན། དངོས་ཡོད་རིང་ལུགས་ཀྱི་རྩོམ་ཐབས་
དེ་རྩོམ་པ་པོ་རྣམས་ཀྱིས་དཔེ་མཚོན་ཅན་དུ་བསྒྱུར་བར་བྱེད་པའི་སྒྱུ་རྩལ་གྱི་
བྱེད་ཐབས་དེ་བེད་སྤྱོད་བྱས་ཏེ། སྤྱི་ཚོགས་ཀྱི་འཚོ་བ་དེ་སྒྱུ་རྩལ་གྱིས་གཅིག་
སྡུད་བྱས་ཤིང་གསོན་ཉམས་དོད་པའི་སྒྱུ་རྩལ་གྱི་གཟུགས་བརྙན་གསར་བསྐྲུན་
བྱས་ནས་དཔེ་མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་དེ་བསྐྱར་དུ་ཐོན་
པར་བྱས་ཏེ་དམིགས་བསལ་ལོ་རྒྱུས་ཀྱི་དུས་རབས་ནང་གི་དངོས་ཡོད་ཀྱི་འབྲེལ་
བ་རྣམས་མཚོན་པར་བྱ་དགོས་རྒྱུའི་རེ་བ་བཏོན་ཡོད་པ་རེད། རྩོམ་རིག་སྒྱུ་
རྩལ་གྱི་བརྩམས་ཆོས་ནང་དུ་གསོན་ཉམས་དོད་ པའི་དཔེ་མཚོན་གྱི་གཟུགས་
བརྙན་གསར་བསྐྲུན་བྱེད་རྒྱུ་དེ་ནི་དངོས་ཡོད་རིང་ལུགས་ལ་ངེས་པར་དུ་ཡོད་
དགོས་པའི་ཆ་རྐྱེན་ཞིག་ཡིན་པ་མ་ཟད། དེ་གཉིས་ནི་གཅིག་ལ་གཅིག་རྟེན་དུ་
གནས་པ་ཞིག་ཡིན། དཔེ་མཚོན་ཅན་དུ་བསྒྱུར་བའི་བྱེད་ཐབས་དེ་དང་ཁ་བྲལ་
ཚེ་དངོས་ཡོད་རིང་ལུགས་དེ་ཡང་ཡོང་མི་ཐུབ་པ་ཞིག་ཡིན། དེར་བརྟེན་རྩོམ་
པ་པོ་ རྣམས་ ཀྱིས་ ཆེས་ ཕུན་ སུམ་ ཚོགས་ པ་དང༌། ཆེས་རྙོག་འཛིང་ཆེ་ཞིང་
འགལ་བས་ཁེངས་པའི་སྤྱི་ཚོགས་ཀྱི་བྱ་དངོས་རྣམས་ལ་སྒྱུ་རྩལ་གྱིས་གཅིག་སྡུད་
བྱས་ཏེ། སྤྱི་ཚོགས་ཀྱི་འཚོ་བའི་སྣང་ཚུལ་བརྒྱུད་ནས་འཚོ་བའི་ངོ་བོ་རྣམས་
མཚོན་པར་བྱ་དགོས་པ་རེད།
188



རྩོམ་རིག་རྣམ་བཤད།
(3)དངོས་ཡོད་རིང་ལུགས་ཀྱི་སྒྱུ་རྩལ་གྱི་མཚོན་ཚུལ་ཐད། དངོས་ཡོད་
རིང་ལུགས་རྩོམ་པ་པོ་རྣམས་ཀྱིས་འཚོ་བ་མཚོན་པར་བྱེད་སྐབས། ཡིད་རྣལ་དུ་
ཕབ་དེ་འཚོ་བ་དེ་ཞིབ་བརྐོས་ཚགས་དཀྲོལ་བྱེད་རྒྱུ་དེ་གཙོ་བོར་འཛིན་ནས་ཕྱི་
རོལ་གྱི་བྱ་དངོས་རྣམས་རྩོམ་འབྲི་བྱེད་ཀྱི་ཡོད་པ་རེད། དངོས་ཡོད་རིང་ལུགས་
རྩོམ་པ་པོ་རྣམས་ཀྱིས་མ་གཞི་རང་ཉིད་ཀྱི་བརྩམས་ཆོས་ནང་དུ་ཕུགས་འདུན་
མཚོན་པར་བྱེད་པ་དང་དཔེ་མཚོན་གྱི་གཟུགས་བརྙན་བསྐྲུན་སྐབས་རང་ཉིད་
ཀྱི་བསམ་བློའི་བཀོད་ཤུགས་ལ་རྟེན་ནས་གཟུགས་མེད་གྲིབ་བཟོ་དང་། སྐབས་
རེ་རབ་བཏགས་བྱེད་པའི་ ཐབས་ཤེས་སྤྱོད་ཀྱི་ཡོད། འོན་ཏེ་མཚོན་ཚུལ་གྱི་
ཐབས་ཤེས་དེ་དག་ཚང་མ་ནི་ཕྱི་རོལ་ཡུལ་དུ་གནས་པའི་སྤྱི་ཚོགས་ཀྱི་འཚོ་བ་
རྣམས་ཞིབ་ཕྲའི་རྩོམ་འབྲི་བྱེད་རྒྱུ་ལག་ལེན་བྱས་ཏེ་དེ་དངོས་ཡོད་ཀྱིས་ཐོག་ནས་
མཚོན་པར་བྱས་པ་ཞིག་ཡིན།
གཉིས་པ། སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་སྐོར།
“སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་ཀྱི་རྩོམ་རིག་”ཅེས་པའི་
ཐ་སྙད་དེ་ནི་1932ལོར་ཨུ་རུ་སུའི་《རྩོམ་རིག་གི་ཚགས་པར་》ཞེས་པའི་ཐོག་ཏུ་
ཐོག་མར་བཏོན་པ་དང་། དེ་རྟིང་1934ལོར་ཨུ་རུ་སུའི་རྩོམ་པ་པོའི་འཐུས་མི་
ཚོགས་ཆེན་ཐོག་གཏན་འཁེལ་བྱས་པ་ཞིག་ཡིན་ལ། ཀོར་ཀིའི་བརྩམས་སྒྲུང་
རིང་གྲས་《སྐྱེས་མ་》ཞེས་པ་དེ་འདོན་སྤེལ་གནང་བ་དང༌། དེ་ནི་སྤྱི་ཚོགས་རིང་
ལུགས་དངོས་ཡོད་རིང་ལུགས་ཀྱི་བརྩམས་སྒྲུང་ཆེས་ཐོག་མ་དེ་ཡིན་པ་མ་ཟད།
ལམ་ཚད་ཀྱི་རྡོ་རིང་ལྟ་བུ་ཞིག་ཡིན། སྤྱི་ཚོགས་རིང་ལུགས་ཀྱི་དངོས་ཡོད་རིང་
ལུགས་ཀྱི་གསར་རྩོམ་བྱེད་ཐབས་དེ་ནི་མ་ཁེ་སི་རིང་ལུགས་ཀྱི་རིགས་པའི་གཞུང་
ལུགས་དེ་རྨང་གཞི་བྱས་པ་ཞིག་དང༌། འབྱོར་མེད་གྲལ་རིམ་གྱི་གསར་བརྗེའི་
ལས་དོན་འཕེལ་རྒྱས་གཏོང་རྒྱུ་དེ་སྔོན་འགྲོའི་ཆ་རྐྱེན་དུ་འཛིན་པ་ཞིག་ཡིན་པ་
189



_
ལེའུ་གཉིས་པ། གསར་རྩོམ་གྱི་སྐོར།
མ་ཟད། ལོ་རྒྱུས་ ཐོག་ ཏུ་བྱུང་བའི་དངོས་ཡོད་རིང་ལུགས་ཀྱི་རྩོམ་རིག་གི་
ཉམས་མྱོང་ཕྱོགས་བསྡོམས་དང་། རྒྱུན་འཛིན་བཅས་བྱས་ཏེ་དར་འཕེལ་བྱུང་
བ་ཞིག་དང་། འབྱོར་མེད་གྲལ་རིམ་གྱི་རྩོམ་རིག་ལོ་རྒྱུས་ཐོག་ཏུ་བྱུང་བའི་
ཉམས་མྱོང་དེ་དག་དུས་སྐབས་གསར་པའི་ཆ་རྐྱེན་འོག་ཏུ་སྤྱི་ཚོགས་རིང་ལུགས་
ཀྱི་སྙིང་སྟོབས་དེ་མཚོན་པར་བྱས་པ་ཞིག་ཡིན། དེར་བརྟེན་དུས་རབས་སྔོན་གྱི་
ནང་དུ་བྱུང་བའི་དངོས་ཡོད་རིང་ལུགས་རྩོམ་རིག་གི་གྲུབ་ཆ་དང་རྩོམ་ཐབས་ཀྱི་
ཁྱད་ཆོས་དང་བསྡུར་ཞིབ་ཅིག་བྱས་ཚེ་དེར་གོང་སྨོས་དང་མི་འདྲ་བར་ཁྱད་པར་
ཡོད་པ་ཞིག་ཡིན། །
1.གསར་བརྗེའི་འཕེལ་རྒྱས་ཀྱི་དངོས་ཡོད་ལོ་རྒྱུས་ནང་དུ་གནས་པའི་
དངོས་ཡོད་འཚོ་བའི་ནང་གི་མི་ སྣ་དང་དེ་དག་གི་འབྲེལ་བ་མཚོན་པར་བྱ་
དགོས་པ་མ་ཟད། སྤྱི་ཚོགས་རིང་ལུགས་དུས་སྐབས་ནང་གི་འཚོ་བ་གསར་པ་
དང་། མི་སྣ་གསར་པའི་གཟུགས་བརྙན་གསར་བསྐྲུན་བྱ་དགོས་པ་དང་། སྤྱི་
ཚོགས་ཀྱི་འཚོ་བ་དང་མི་སྣའི་སེམས་ཁམས་དང་། དངོས་ཡོད་ཀྱིས་རྩོམ་འབྲིའི་
བྱ་བ་བརྒྱུད་དེ་སྤྱི་ཚོགས་ཀྱི་ངོ་བོའི་ཕྱོགས་རྣམས་མཚོན་པར་བྱ་དགོས་པ་རེད། །
2.ལོ་རྒྱུས་ཀྱི་ཞིབ་ཕྲའི་གནད་དོན་རང་བཞིན་ལ་གཙིགས་ཆེན་བྱས་ཏེ།
ཡང་དག་པའི་སྒོ་ནས་དངོས་ཡོད་དང་ཕུགས་བསམ་གྱི་འབྲེལ་བ་ཐག་གཅོད་
བྱེད་དགོས་པ་དང་། མ་འོངས་པའི་རྒྱང་རིང་གི་དམིགས་ཡུལ་ལ་ཁ་ཕྱོགས་
དགོས་པ་རེད། འདས་ཟིན་པའི་དུས་རབས་ནང་བྱུང་བའི་དངོས་ཡོད་རིང་
ལུགས་ཀྱི་རྩོམ་ཐབས་དང་སྤྱི་ཚོགས་རིང་ལུགས་དངོས་ཡོད་རིང་ལུགས་ཀྱི་རྩོམ་
ཐབས་གཉིས་མི་འདྲ་བའི་ཁྱད་པར་ནི་དངོས་ཡོད་དང་ཕུགས་བསམ་གྱི་འབྲེལ་
བ་ཐག་གཅོད་བྱེད་རྒྱུའི་གནད་དོན་དེ་ཡིན་ཞིང་། དེ་སྔོན་དངོས་ཡོད་དང་
ཕུགས་བསམ་གཉིས་ཀྱི་འབྲེལ་བ་དེ་ཕན་ཚུན་འགལ་ཟླར་གྱུར་ཡོད་པ་དེ་ཡིན།
3. སྤྱི་ཚོགས་རིང་ལུགས་ཀྱི་རྩ་བའི་ཁེ་ཕན་ལ་གཞིགས་ཏེ་གཟུགས་བརྙན་
གསར་བསྐྲུན་བྱེད་པའི་ནང་དུ་དངོས་ཡོད་ཀྱི་རང་བཞིན་དང་ཕྱོགས་ལྷུང་གི་
190



རྩོམ་རིག་རྣམ་བཤད།
རང་བཞིན་གཅིག་གྱུར་ཡོང་བ་བྱས་ཏེ་སྤྱི་ཚོགས་རིང་ལུགས་སྙིང་སྟོབས་ཀྱིས་མི་
རྣམས་ལ་སློབ་གསོ་གཏོང་དགོས་པ་མ་ཟད། དེ་དང་ཆབས་ཅིག་རྩོམ་པ་པོར་
བརྗོད་གཞི་འདེམས་པ་དང་། རྩོམ་རིག་གི་རྣམ་པ་དང༌། རྩོམ་རིག་གསར་
རྩོམ་བྱེད་རྒྱུའི་ཐད་འགྲོ་ལམ་ཡངས་ཤིང་རྒྱ་ཆེ་བ་ཞིག་གསར་གཏོད་བྱས་ནས་སྤྱི་
ཚོགས་རིང་ལུགས་ཀྱི་རྩོམ་ རིག་ ཕུན་སུམ་ཇེ་ཚོགས་སུ་འགྲོ་རྒྱུར་ལེགས་སྐྱེས་
འབུལ་དགོས་པའི་འདོད་ཚུལ་འཛིན་གྱི་ཡོད་པ་རེད།
གསུམ་པ། གནའ་རབས་རིང་ལུགས་དང་
རང་བྱུང་རིང་ལུགས་ཀྱི་སྐོར།
1. གནའ་རབས་རིང་ལུགས་ཀྱི་སྐོར།
གནའ་རབས་རིང་ལུགས་ཀྱི་རྩོམ་ཐབས་དེ་དུས་རབས་བཅུ་བདུན་པའི་
དུས་འགོར་ཕ་རན་སིའི་རྒྱལ་ཁབ་ཏུ་བྱུང་བ་དང་དེ་རྟིང་ཡོ་རོབ་ས་ཁུལ་དུ་དར་
ཁྱབ་བྱུང་བ་མ་ ཟད། ཡོ་རོབ་ ཁུལ་ དུ་དུས་ རབས་ གཉིས་ལྷག་ཙམ་རིང་དུ་
དབང་བསྒྱུར་བྱས་པའི་རྩོམ་རིག་གསར་རྩོམ་བྱེད་ཐབས་ཀྱི་བསམ་པའི་རླབས་
རྒྱུན་ཞིག་ཡིན། གསར་རྩོམ་བྱེད་ཐབས་དེའི་གཙོ་བོའི་གྲུབ་འབྲས་ནི་ཟློས་གར་
གྱི་ནང་དུ་བྱུང་བ་ཞིག་ཡིན་ལ། གསར་རྩོམ་བྱེད་ཐབས་དེའི་གྲུབ་འབྲས་མངོན་
གསལ་དོད་པ་དང་། ཚབ་མཚོན་གྱི་རང་བཞིན་ལྡན་པའི་རྩོམ་པ་པོ་ནི་ཕ་རན་
སིའི་རྩོམ་པ་པོ་ལ་ཞི་དང་། མོ་ལི་ཨའེ། ཀོ་ནི་ཡི་ སོགས་ཡིན་པ་དང་རྩོམ་
ཐབས་དེའི་རིགས་པའི་གཞུང་ལུགས་ཀྱི་ཚབ་མཚོན་མི་སྣ་གཙོ་བོ་ནི་འཇར་མན་
གྱི་པུ་འ་ལོ་(1639 - 1711) ཡིན་ཞིང་། ཁོང་གིས་བརྩམས་པའི་《སྙན་ངག་
གི་སྒྱུ་རྩལ་》ཞེས་པ་དེ་ནི་གནའ་རབས་རིང་ལུགས་ཀྱི་རིགས་པའི་གཞུང་ལུགས་
ཀྱི་ཚད་འཛིན་ཁྲིམས་གཞུང་ལྟ་བུ་ཞིག་ཏུ་བརྩི་ཡི་ཡོད་པ་རེད། །
191



ལེའུ་གཉིས་པ། གསར་རྩོམ་གྱི་སྐོར།
གནའ་རབས་རིང་ལུགས་ཀྱི་རྩོམ་ཐབས་དེས་གནའ་རབས་ཀྱི་རྩོམ་རིག་
ལ་ལད་ཟློས་བྱ་དགོས་རྒྱུའི་རེ་འདོད་བྱས་ཤིང་། གནའ་བོའི་ཤི་ལ་ཡི་རྩོམ་རིག་
དང་གནའ་བོའི་ལོ་མ་ཡི་རྩོམ་རིག་དེ་དག་མ་དཔེ་རུ་བརྩི་དགོས་པའི་འདོད་
ཚུལ་བཏོན་ཡོད་པ་རེད། གནའ་རབས་རིང་ལུགས་ཀྱི་ལྟ་ཚུལ་དུ་གནའ་བོའི་ཤི་
ལ་དང་ལོ་མ་ཡི་དུས་རབས་སུ་བྱུང་བའི་རྩོམ་རིག་དེ་དག་གིས་རྩོམ་རིག་སྒྱུ་རྩལ་
གྱི་སྟངས་འཛིན་དང་རང་བྱུང་ཁམས་ལ་ལད་ཟློས་བྱ་བའི་རྩ་བའི་རྩ་དོན་རྣམས་
མཚོན་པར་བྱས་ཡོད་རྐྱེན། དེས་དུས་ཡུན་རིང་པོའི་ནང་དུ་ཤུགས་རྐྱེན་ཆེན་པོ་
ཐེབས་ཐུབ་པ་མ་ཟད། རྒྱུན་རིང་དུ་གནས་ཐུབ་པའི་འདོད་ཚུལ་འཛིན་ཞིང༌།
དུས་རབས་གང་ཞིག་དང་མི་རིགས་གང་ཞིག་གི་རྩོམ་རིག་སྒྱུ་རྩལ་གྱིས་དེར་སློབ་
སྦྱོང་དང་ལད་ཟློས་བྱ་བའི་ཚད་འཛིན་གྱི་མ་དཔེ་ཞིག་ཏུ་བརྩི་དགོས་པའི་ངོས་
འཛིན་ཡང་བྱས་ཡོད་པ་རེད། དེར་བརྟེན་ཁོ་ཚོས་གནའ་བོའི་ཤི་ལ་དང་ལོ་མ་
ཡི་རྩོམ་རིག་ནང་ནས་བརྗོད་བྱ་གདམ་གསེས་དང་། གནའ་རབས་ཀྱི་རིགས་
པའི་གཞུང་ལུགས་ནང་ནས་རང་ཉིད་ཀྱི་རིགས་པའི་གཞུང་ལུགས་ཀྱི་ཁུངས་
ལུང་བཙལ་འཚོལ་དང་། གནའ་རབས་ཀྱི་རྩོམ་རིག་ནང་ནས་མ་དཔེའི་རང་
བཞིན་ལྡན་པའི་བརྩམས་ཆོས་ཁག་ལ་བརྟེན་ནས་ གནའ་ རབས་ རིང་ལུགས་
གསར་རྩོམ་བྱེད་ཐབས་ཀྱི་ཚད་གཞི་གཏན་འབེབས་བཅས་བྱས་ཡོད་པ་རེད།
འོན་ཀྱང་གནའ་རབས་རིང་ལུགས་ཀྱི་རྩོམ་རིག་ཀྱང་རྩོམ་རིག་བསྐྱར་དར་དུས་
ཀྱི་རྩོམ་རིག་དང་འདྲ་བར་སྣོད་རྙིང་པར་རྫས་གསར་པ་བླུགས་པ་ཙམ་ཡིན་
ཞིང༌། གནའ་བོའི་རྒྱུན་དགོས་ལ་བརྟེན་ནས་དུས་རབས་གསར་པའི་གནད་
དོན་འཁྲབ་སྟོན་བྱས་པ་ཙམ་ཡིན་ལ། དེའི་ནང་མཚོན་པར་བྱ་ཡུལ་གཙོ་བོ་ནི་
རྩོམ་པ་ པོས་ རང་ངོས་ ཀྱི་ བསམ་བློའི་ བརྩེ་ དུང་ ཚུར་ སྣང་བྱས་ པ་ ཞིག་ ཡིན།
གནའ་རབས་ རིང་ལུགས་ཀྱི་རྩོམ་ ཐབས་ དེའི་ གཙོ་བོའི་ ཁྱད་ཆོས་ སྤྱིར་ ཁག་
གསུམ་ཏུ་དབྱེ་ཆོག་པ་སྟེ། གཅིག་གནའ་བོའི་ཤི་ལ་དང་ལོ་མ་ཡི་རྩོམ་རིག་ལ་
བརྩི་མཐོང་དང་དར་སྤེལ་བྱས་ནས་རྩོམ་རིག་གི་བརྗོད་བྱ་ཕལ་ཆེ་བ་དེ་དག་
192



རྩོམ་རིག་རྣམ་བཤད།
ལས་གདམས་གསེས་བྱས་ཤིང་། རྩོམ་པ་པོ་མོ་ལི་ཨའི་ཕུད་དེ་བྱིངས་ཕལ་ཆེ་
བས་ད་ལྟའི་འཚོ་བ་དེ་ཚུར་སྣང་དང་མཚོན་པར་བྱས་མེད། གནའ་རབས་རིང་
ལུགས་ཀྱི་རྩོམ་རིག་ནང་དུ་གསར་བསྐྲུན་བྱས་པའི་མི་སྣའི་གཟུགས་བརྙན་དེར་
སྤྱི་ཡོངས་ཀྱི་རང་བཞིན་ལ་གཙིགས་ཆེན་བྱས་པ་ཙམ་ལས་མི་སྣའི་བྱེ་བྲག་གི་
རང་བཞིན་ལ་སྣང་ཆུང་བྱས་ཏེ་རིགས་གཅིག་གི་དཔེ་མཚོན་ཅན་དུ་འགྱུར་རྒྱུར་
ནན་བཤད་བྱས་ཡོད་རྐྱེན། མི་སྣའི་གཤིས་རྒྱུད་ལ་ཕྱོགས་མང་པོའི་ཐད་ཀྱི་ཤ་
ཁྲག་གི་འབྲེལ་བ་མེད་པར་ལེགས་ཉེས་ཀྱི་ཚབ་ལྟ་བུ་ཞིག་ཏུ་གྱུར་ཡོད་པ་སྟེ།
བཟང་བ་དང་ངན་པ། ལེགས་པོ་དང་ལེགས་པོ་མ་ཡིན་པ་མཚོན་པར་བྱས་པ་
ཙམ་ཡིན་ནོ། གཉིས་པ། སྒྱུ་རྩལ་གྱི་རྣམ་པ་དང་མཚོན་ཚུལ་གྱི་ཐད་ལ། ཚད་
ལྡན་དུ་འགྱུར་བ་དང༌། དཔེ་ཚད་ངེས་ པ་ ཅན་ཞིག་ཡོད་དགོས་ པའི་ རེ་བ་
བཏོན་ཡོད་ལ། གསར་རྩོམ་བྱེད་ཐབས་ཀྱི་རྩ་དོན་འགའ་ཞིག་གཏན་འབེབས་
ཡང་བྱས་ཡོད་པ་རེད། རྩོམ་རིག་གི་རྩོམ་སྟངས་སམ་རྩོམ་ལུགས་ཀྱི་ཐད་ལ་
རྩོམ་རིག་གི་རྣམ་པ་མི་འདྲ་བའི་དབྱེ་བ་ཕྱེ་ཡོད་ལ། རྩོམ་རིག་གི་རྩོམ་ལུགས་
གཉིས་སུ་དབྱེ་ཡོད་པ་སྟེ། སྐྱོ་བའི་ཟློས་གར་དང་དགོད་བྲོའི་ཟློས་གར་ཡིན་ལ།
དེ་གཉིས་ལ་ཡང་ཚད་མཐོ་དམན་གྱི་དབྱེ་བ་ཡོད་ཅིང༌། སྐྱོ་བའི་ཟློས་གར་ལ་
ཚད་མཐོའི་རྩོམ་ལུགས་དང༌། དགོད་བྲོའི་ཟློས་གར་ལ་དམན་པའི་རྩོམ་ལུགས་
ཞེས་གཏན་འབེབས་བྱས་ཡོད་པ་མ་ཟད། སྐྱོ་བའི་ཟློས་གར་ནང་གི་གཙོ་བོའི་
མི་སྣ་དེ་ངེས་པར་དུ་རྒྱལ་པོ་དང་བློན་པོ་ཡིན་དགོས་པ་དང་། དགོད་བྲོའི་ཟློས་
གར་ནང་གི་གཙོ་བོའི་མི་སྣ་དེ་སྤྱིར་བཏང་གི་མི་ཕལ་པ་ཡིན་དགོས་ལ། ཟློས་
གར་དེ་གཉིས་མཉམ་བསྲེས་ཀྱིས་རྩོམ་འབྲི་བྱས་མི་ཆོག་པའི་གཏན་འབེབས་
ཡང་བྱས་ཡོད་པ་རེད། ཟློས་གར་རྩོམ་རིག་གསར་རྩོམ་བྱེད་སྐབས་སུ་ངེས་པར་
དུ་“གཅིག་གསུམ་རྩ་དོན་”(དུས་གཅིག་ཡུལ་གཅིག་དོན་གཅིག་)ལ་བརྩི་སྲུང་
ནན་ཏན་བྱེད་ དགོས་ པ་ སྟེ། དུས་ ཚོད་ གཅིག་ གྱུར་ཡིན་ དགོས་ ཞེས་ པ་ ནི།
ཟློས་གར་ནང་དུ་བརྗོད་པའི་སྒྲུང་དེ་དག་ཉིན་གཅིག་གི་ནང་དུ་བྱུང་བའི་གནས་
193



ལེའུ་གཉིས་པ། གསར་རྩོམ་གྱི་སྐོར།
ཚུལ་རྩོམ་འབྲི་བྱེད་ དགོས་ པ་ལས་དེ་ནས་འགལ་མི་ཆོག་པ་དེ་ཡིན། ཡུལ་
གཅིག་གྱུར་ཡིན་དགོས་ཞེས་པ་ནི་སྒྲུང་དེ་དག་བྱུང་བའི་ས་ཁུལ་གཅིག་རང་ལས་
གཞན་བྲིས་མི་ཆོག་པ། དོན་གཅིག་གྱུར་ཡིན་དགོས་ཞེས་པ་ནི་སྒྲུང་གི་བརྩམས་
བྱའི་དོན་རྣམས་སྣེ་གཅིག་ཁོ་ནའི་ཕྱོགས་སུ་འཕེལ་རྒྱས་གཏོང་དགོས་པ་ལས་སྣེ་
མང་ཕྱོགས་སུ་འཕེལ་རྒྱས་བཏང་མི་ཆོག་པ་བཅས་ཡིན། གསུམ་པ། མི་སྣའི་
ངག་གི་སྦྱོར་བ་དག་ཀྱང་ངག་སྦྱོར་སྙན་པ་དང་གོ་བདེ་བ་གཉིས་སུ་དབྱེ་ཞིང་།
སྐྱོ་བའི་ཟློས་གར་ནང་གི་མི་སྣའི་སྐད་ངག་དེ་སྙན་པོ་དང་བརྗིད་ཉམས་ཀྱིས་
ཁེངས་པ་ཞིག་བེད་སྤྱོད་བྱ་དགོས་པ་དང་དགོད་བྲོའི་ཟློས་གར་ནང་གི་མི་སྣའི་
སྐད་ངག་རྣམས་གོ་བདེ་བ་ཞིག་བེད་སྤྱོད་བྱ་དགོས་པ་ལས། ངག་སྙན་པོ་སྦྱར་
མི་ཆོག་པའི་གཏན་འབེབས་ཀྱང་བཟོས་ཡོད་པ་རེད།
གནའ་རབས་རིང་ལུགས་ཀྱི་རྩོམ་ཐབས་དེ་ཡོ་རོབ་ས་ཁུལ་གྱི་རྩོམ་རིག་སྒྱུ་
རྩལ་འཕེལ་རྒྱས་འགྲོ་རྒྱུར་ཤུགས་རྐྱེན་ཤིན་ཏུ་ཆེན་པོ་བྱུང་ཡོད་ལ། རྩོམ་ཐབས་
དེར་མ་གཞི་བཀག་རྒྱ་ངེས་ཅན་ཞིག་ཡོད་ཀྱང་དེར་དངོས་ཡོད་རིང་ལུགས་ཀྱི་
གྲུབ་ཆ་ངེས་ཅན་ཞིག་ཡོད་པ་མ་ཟད། རྩོམ་རིག་དེ་དག་གི་ནང་དུ་སྐབས་དེའི་
སྤྱི་ཚོགས་ ཀྱི་ འཚོ་བ་ དངོས་ དང༌ བཀས་བཀོད་ རྒྱུད་ འཛིན་ ལ་ ངོ༌ རྒོལ་དང་།
ཆོས་ལུགས་ཀྱི་སྲིད་དབང་ལ་འཐབ་རྩོད་བྱས་པའི་གནས་ཚུལ་རྣམས་མཚོན་
པར་བྱས་ཡོད་ལ། ལྷག་པར་དུ་རྩོམ་ཐབས་དེས་ཆོས་ལུགས་ཀྱི་འཇིག་རྟེན་ལྟ་
ཚུལ་དང་གནམ་བདག་ཆོས་ལུགས་ཀྱི་སྲིད་དབང་ལ་ངོ་རྒོལ་ཤུགས་ཆེན་བྱས་
ཡོད་པ་རེད། ཁོ་ཚོས་རང་བྱུང་ཁམས་ལ་ལད་ཟློས་བྱས་ཏེ་སྐབས་དེའི་སྐུ་དྲག་
གྱི་བསམ་བློའི་བརྩེ་དུང་དང་ཕུགས་བསམ་མཚོན་པར་བྱས་ཡོད་ལ། གནའ་
རབས་རིང་ལུགས་ཀྱི་རྩོམ་པ་པོ་མོ་ལི་ཨ་ཡི་བརྩམས་ཆོས་ནང་དུ་དངོས་ཡོད་
རིང་ལུགས་ཀྱི་ཕྱོགས་ལྷུང་འགོ་ཚུགས་པ་དང་དངོས་ཡོད་རིང་ལུགས་ཀྱི་རྩོམ་
ཐབས་གསར་དུ་བྱུང་བའི་མྱུ་གུ་ལྟ་བུ་ཞིག་ཏུ་གྱུར་ཡོད་པ་རེད།
བོད་རིགས་ཀྱི་རྩོམ་རིག་གི་ལོ་རྒྱུས་ཐོག་ཏུ་རིག་པའི་གཞུང་ལུགས་ཀྱི་ཐོག་
194



རྩོམ་རིག་རྣམ་བཤད།
ནས་ཟློས་གར་གྱི་རྩོམ་རིག་ལ་ཚད་མཐོ་དམན་གྱི་དབྱེ་བ་དང༌། འབྲི་ཚུལ་དང༌
བརྗོད་བྱ་སོགས་ཀྱི་ཐད་གཏན་འབེབས་ནན་པོ་ཞིག་བྱས་མེད། ད་ལམ་དངོས་
སུ་མཐོང་རྒྱུ་ཡོད་པའི་ལྷ་མོའི་འཁྲབ་གཞུང་ཁག་ལ་བལྟས་ཚེ་གནའ་རབས་རིང་
ལུགས་ཀྱི་སྤྱིའི་ཁྱད་ཆོས་དང་ཧ་ལམ་འདྲ་བ་ཞིག་ཡོད་པ་སྟེ། སྐྱོ་བའི་ཟློས་གར་ ་
དེ་ཟློས་གར་གྱི་རྩོམ་རིག་ནང་ནས་ཚད་མཐོ་བ་ཞིག་ཡིན་པ་གསལ་པོར་མཐོང་
ཐུབ་པ་ཞིག་ཡིན་ལ། དེ་དག་གི་བརྗོད་བྱ་དང་གཙོ་བོའི་མི་སྣ་དག་ཀྱང་རྒྱལ་པོ་
དང་བློན་པོ་ སོགས་ཀྱི་གཟུགས་བརྙན་བསྐྲུན་ཡོད་པ་ཞིག་ ཡིན། དཔེར་ན།
སྟོན་པ་ ཤཀྱ་ཐུབ་པའི་འཁྲུངས་རབས་ གཞིར་བཟུང་ནས་རྟོག་བཟོའི་ ཐབས་
ལས་བརྩམས་པའི་ཟློས་གར་《ཆོས་རྒྱལ་ནོར་བཟང་》ནང་དུ་ནོར་བཟང་དང་དྲི་
ཟའི་བུ་མོ་ཡིད་འཕྲོག་མ་གཉིས་ཀྱི་གཞོམ་གཞིགས་བྲལ་བའི་བརྩེ་དུང་ལ་བརྟེན་
ནས་མཛེས་སྡུག་ཡིད་འོང་གི་བསམ་འདུན་མཚོན་ པར་བྱས་ཡོད་ པ་མ་ཟད།
གནམ་ས་དང་། མི་དང་། ལྷ་གཉིས་ཀྱི་བར་ཐག་ཀྱང་བརྒལ་ནས་རང་བྱུང་
ཁམས་ལས་རྣམ་པར་རྒྱལ་བའི་འདོད་ཚུལ་ཚུར་སྣང་དང༌། ཁོང་གཉིས་པོའི་
བརྩེ་གདུང་ལ་བསྟོད་བསྔགས་ གང་ལེགས་བྱས་ཡོད་པ་ རེད། དེ་བཞིན་དུ་
《འགྲོ་བ་བཟང་མོ་》དང་《དྲི་མེད་ཀུན་ལྡན་》སོགས་ཡོད་པ་དང༌། དུས་རབས་
དེའི་ནང་དུ་ཟློས་གར་གྱི་རྩོམ་རིག་སྒྱུ་རྩལ་དེ་ལོ་རྒྱུས་ཀྱི་ཚད་མཐོ་ཤོས་སུ་སླེབས་
ཡོད་པ་རེད། རྩོམ་རིག་དེ་དག་ལ་ཡང་དངོས་ཡོད་ཀྱི་རང་བཞིན་ཆེན་པོ་ཡོད་
པ་མ་ཟད། བོད་རིགས་ཀྱི་རྩོམ་རིག་སྒྱུ་རྩལ་འཕེལ་རྒྱས་འགྲོ་རྒྱུར་ཤུགས་རྐྱེན་
ཆེན་པོ་བྱུང་ཡོད་པ་ཞིག་ཡིན། འོན་ཏེ་ནུབ་ཕྱོགས་ཁུལ་དུ་དར་བའི་གནའ་
རབས་རིང་ལུགས་ཀྱི་རྩོམ་ཐབས་དེ་དང་མཚུངས་རྟགས་རྒྱག་མི་རུང་བར་བོད་
རིགས་ཀྱི་རྩོམ་རིག་འཕེལ་རྒྱས་ཀྱི་ལོ་རྒྱུས་དངོས་ལ་གཞིགས་ནས་དབྱེ་ཞིབ་བྱེད་
དགོས་པ་ཞིག་ཡིན། །
2. རང་བྱུང་རིང་ལུགས་ཀྱི་སྐོར།
རྩོམ་རིག་གི་ལོ་རྒྱུས་ཐོག་ཏུ་རང་བྱུང་རིང་ལུགས་ཀྱི་རྩོམ་སྲོལ་དེ་དུས་
195



ལེའུ་གཉིས་པ། གསར་རྩོམ་གྱི་སྐོར། །
རབས་བཅུ་དགུ་པའི་ལོ་རབས་དྲུག་ཅུའི་ནང་དུ་ཕ་རན་སིའི་རྒྱལ་ཁབ་ཏུ་དར་
འཕེལ་བྱུང་བའི་རྩོམ་རིག་གི་བསམ་པའི་རླབས་རྒྱུན་ཞིག་ཡིན། རྩོམ་རིག་གི་
བསམ་པའི་རླབས་རྒྱུན་དེ་སྔ་རྟིང་དུ་དབྱིན་ཇི་དང་ཕ་རན་སི། སྦི་ལི་ཧྲི། ན་
ཝུའི། དབྱི་ཏ་ལི་ཨུ་རུ་སུ་སོགས་སུ་དར་ཁྱབ་བྱུང་ཡོད་པ་རེད། རང་བྱུང་རིང་
ལུགས་ཀྱི་རྩོམ་སྲོལ་དེའི་རིག་པའི་གཞུང་ལུགས་ཀྱི་རྨང་གཞི་ནི་ཁུང་ད་ཡི་དོན་
དངོས་ཁུངས་སྐྱེལ་ རིང་ལུགས་ཀྱི་མཚན་ཉིད་རིག་ པ་ དང༌། ཐ་ན་ཡི་ དོན་
དངོས་ཁུངས་སྐྱེལ་རིང་ལུགས་ཀྱི་མཛེས་རྩལ་རིག་པ་དེ་ཡིན་པ་མ་ཟད། དེ་
རྗེས་ཧྥ་རན་སིའི་རྩོམ་པ་པོ་ཛོ་ལ་ཡིས་གོང་སྨོས་ཀྱི་རིག་པ་དེ་དག་དང་ལེན་དང་
ཕྱོགས་བསྡུས་བཅས་བྱས་ ཏེ། 《ཟློས་ གར་ ཐོག་ ཏུ་ཡོད་པའི་རང་བྱུང་རིང་
ལུགས་ཀྱི་སྐོར་》ཞེས་པའི་དཔྱད་རྩོམ་ཁག་མི་འདྲ་བའི་ནང་དུ་རང་བྱུང་རིང་
ལུགས་ཀྱི་རིག་པའི་གཞུང་ལུགས་དེ་བརྒྱུད་བསྒྲགས་དང་དར་སྤེལ་བཅས་བྱས་
ཡོད། དེར་བརྟེན་རྫོ་ལ་ནི་རང་བྱུང་རིང་ལུགས་ཀྱི་རིགས་པའི་གཞུང་ལུགས་
འདོན་སྤེལ་བྱེད་མཁན་དང་རྨང་གཞི་འདིང་མཁན་ཡིན་ཞེས་ཡོངས་གྲགས་སུ་
ཁས་ལེན་བྱེད་ཀྱི་ཡོད། རིགས་པའི་གཞུང་ལུགས་དེར་བརྟེན་ནས་རྩོམ་རིག་
གསར་རྩོམ་བྱེད་མཁན་གྱི་ཚབ་མཚོན་མི་སྣ་ནི་ཕ་རན་སིའི་རྩོམ་པ་པོ་ཧུང་གུ་
འར་སོགས་ཡོད་པ་རེད།
རང་བྱུང་རིང་ལུགས་ཀྱི་རྩ་བའི་ཁྱད་ཆོས་སྤྱིར་ཁག་གསུམ་དུ་བསྡུས་ཆོག་
པ་སྟེ། གཅིག་དོན་དངོས་ཁོ་ན་ཇི་བཞིན་དུ་རྩོམ་འབྲི་བྱེད་དགོས་པ་ལས་དཔེ་
མཚོན་ཅན་དུ་བསྒྱུར་མི་རུང་བ་དེ་ཡིན། །
གཉིས་པ། སྐྱེ་དངོས་རིག་པ་དང་། རྒྱུད་འཛིན་རིག་པ། ན་ལུགས་
རིག་པ་བཅས་གཞི་འཛིན་ས་བྱས་ཏེ་མི་ལ་ཞིབ་འཇུག་དང་རྩོམ་འབྲི་བྱ་དགོས་
པའི་འདོད་ཚུལ་འཛིན་ཞིང་མིའི་སྤྱི་ཚོགས་ཀྱི་རང་བཞིན་དེ་ཁས་ལེན་མི་བྱེད་
པར་སྣང་མེད་དུ་འཇོག་གི་ཡོད་པ་རེད། རང་བྱུང་རིང་ལུགས་ཀྱི་ལྟ་ཚུལ་དུ།
“སྤྱི་ཚོགས་ཀྱི་ཁོར་ཡུག་ནི་གསོན་པོར་གནས་བཞིན་པའི་མི་རྣམས་ཀྱིས་བཅོས་
196



རྩོམ་རིག་རྣམ་བཤད།
པའི་འབྲས་བུ་ཞིག་ཡིན་རྐྱེན་གསོན་པོར་གནས་པའི་མི་རྣམས་ཀྱིས་ཀྱང་དངོས་
ཁམས་དང་རྫས་འགྱུར་ཀྱི་ཆོས་ཉིད་ལ་གླེང་མེད་དུ་བརྩི་བཀུར་རྦད་དེ་བྱེད་
དགོས་པ་ཡིན། ཆོས་ཉིད་དེ་དག་གིས་བླ་སྲོག་ལྡན་པའི་སྐྱེ་དངོས་ལ་ནུས་པ་
ཐོན་པ་དང་འདྲ་བར་གསོན་པོར་གནས་པའི་མི་རྣམས་ལ་ཡང་ནུས་པ་ཐོན་གྱི་
ཡོད་”ཅེས་(《ཛོ་ལ་》ཅེས་1965ལོར་པར་བསྐྲུན་བྱས་ པའི་ ཤོག་ངོས་59ལ་
གསལ་)བརྗོད་ཡོད་པ་རེད། དེ་ལྟར་མི་ནི་ཁོར་ཡུག་དང་རྒྱུད་འཛིན་གྱིས་ཐག་
གཅོད་བྱེད་ཐུབ་པའི་སེམས་ཅན་ནུས་མེད་ཅིག་ཏུ་བརྩི་ཡི་ཡོད་པ་རེད།
གསུམ་པ། ཕྱི་ཡུལ་རིང་ལུགས་ཁོ་ན་ཁས་ལེན་བྱེད་པ་ལས་རྩོམ་པ་པོའི་
ཕྱོགས་ལྟུང་གི་རང་བཞིན་ཁས་ལེན་བྱེད་ཀྱི་མེད་པ་རེད།
རྩོམ་པ་པོས་བརྩམས་ཆོས་གསར་རྩོམ་ཇི་ལྟར་བྱེད་དགོས་རྒྱུའི་ཐད་ཛོ་ལ་
ཡིས་གསུངས་དོན་“ནན་བཤད་བྱེད་རྒྱུ་མེད་ལ་རབ་བཏགས་ཡང་བྱེད་རྒྱུ་མེད་
པར་དོན་དངོས་ཁོ ན་ཡིན་དགོས་པ་ཞིག་ཡིན། དེ་ནི་བསྟོད་བསྔགས་བྱེད་འོས་
པ་དང་། ཡང་ན་ཟུར་འདོན་བྱེད་དགོས་པའི་དོན་དངོས་ཁོ་ན་ཡིན་དགོས་
རྩོམ་པ་པོས་མིའི་རིགས་ཀྱི་ཕུང་པོ་ཡི་ནང་ནས་ག་རེ་རྙེད་པ་དེ་བརྗོད་པ་ཙམ་
གྱིས་འགྲིག་པ་ཞིག་ཡིན་”ཞེས་(《ཛོ་ལ་》ཅེས་པའི་ཤོག་གྲངས་70ལ་གསལ་)
བརྗོད་པ་དང༌། ད་དུང་ཁོང་གིས་དངོས་ཡོད་རིང་ལུགས་ཀྱི་སློབ་དཔོན་ཆེན་
པོ་པ་ འར་ ཀྲ་ཁེ་ དང་། ཁོང་ ཉིད་ ཀྱི་ ཁྱད་ པར་ སྐོར་ གསུངས་ སྐབས་ “ ངའི་
བརྩམས་ཆོས་ནང་གི་སྤྱི་ཚོགས་ཀྱི་གྲུབ་ཆ་དེ་ཚན་རིག་གི་གྲུབ་ཆའི་ཕྱོགས་མང་
པོ་ཡོད་པ་མ་ཡིན། ངའི་ངོས་ནས་བརྗོད་ན་གལ་ཆེ་ཤོས་ནི་རང་བྱུང་རིང་
ལུགས་པ་རྣམ་དག་ཅིག་དང༌། གཟུགས་ཁམས་རིག་པ་མཁས་ཅན་ཞིག་བྱེད་རྒྱུ་
དེ་ཡིན་ལ་ང་ལ་རྩ་དོན་འདི་ཡིན་མེད་པར། (རྒྱལ་པོ་དང༌། སྲིད་དབང་།
གནམ་བདག་ཆོས་ལུགས་)སྤྱིའི་ཆོས་ཉིད་(རྒྱུད་འཛིན་གྱི་རང་བཞིན། ལྷུན་གྱི་
གྲུབ་པའི་རང་བཞིན་)ཁོ་ན་ཡོད་པ་ཞིག་ཡིན། ང་ནི་པ་འར་ཀྲ་ཁེ་དང་འདྲ་
བར་མིའི་རིགས་ཀྱི་འཚོ་བའི་ལམ་ལུགས་དེ་ལམ་ལུགས་འདི་འདྲ་ཞིག་མ་ཡིན་
197



ལེའུ་གཉིས་པ། གསར་རྩོམ་གྱི་སྐོར།
པར། དེ་ལྟར་ཞིག་ཡོད་དགོས་ངེས་ཡིན་ཞེས་ཐག་གཅོད་བྱེད་མཁན་ཞིག་མ་
ཡིན། ང་ནི་ཆབ་སྲིད་པ་ཞིག་དང་མཚན་ཉིད་རིག་པ་མཁས་ཅན་ཞིག་དང་།
ཀུན་སྤྱོད་པ་མཁས་ཅན་ཞིག་བྱེད་འདོད་ཡོད་པ་མ་ཡིན་པར་ཡོན་ཏན་ཅན་ཞིག་
བྱས་ན་དེས་འདོད་བློ་ཚིམ་པ་ཞིག་ཡིན་”ཞེས་གསུངས། དོན་དངོས་ཐོག་ཕྱི་
ཡུལ་རིང་ལུགས་པ་ལྷད་མེད་ཡིན་པས་རྩོམ་པ་པོ་ཞིག་གནས་མི་ཐུབ་པ་མ་ཟད།
རྩོམ་པ་པོ་སུ་འདྲ་ཞིག་ཡིན་རུང་དེར་བསམ་བློའི་ཕྱོགས་ལྷུང་དང་དགའ་སྡང་
མངོན་གསལ་དོད་པོ་ཞིག་ཡོད་ལ། དགའ་སྣང་དང་བརྩེ་དུང་ངེས་ཅན་ཞིག་གི་
ཐོག་ནས་སྤྱི་ཚོགས་ཀྱི་འཚོ་བ་དེ་མཚོན་པར་བྱེད་ཀྱི་ཡོད་པ་རེད། ང་ཚོས་
མཐོང་ཐུབ་ པར་ རང་བྱུང་ རིང་ལུགས་དང་དངོས་ཡོད་རིང་ལུགས་ཀྱི་རྩོམ་
ལུགས་དེ་གཉིས་ཕྱི་ཚུལ་གྱི་རྣམ་པའི་ཐོག་ནས་བལྟས་ཚེ་ཧ་ལམ་འདྲ་བ་ཞིག་
ཡིན་ཞིང་། དེ་གཉིས་པོས་ཕྱི་རོལ་ཡུལ་དུ་གནས་པའི་དངོས་ཡོད་ཀྱི་འཚོ་བ་
མཚོན་རྒྱུར་ནན་བཤད་བྱེད་ཀྱི་ཡོད་རུང་། རྩོམ་ཐབས་དེ་གཉིས་ལ་རྩ་བའི་
ཐོག་ནས་ཁྱད་པར་ཡོད་པ་ཞིག་ཡིན། མ་ཁེ་སིས་“ པ་འར་ཀྲ་ཁེ་ནི་དེ་སྔོན་བྱུང་
ཟིན་པའི་ཛོ་ལ་དང་། ཡང་ན་ད་ལྟ་དང་མ་འོངས་པར་བྱུང་བའི་ཛོ་ལ་སུ་འདྲ་
ཞིག་ལས་ཀྱང་། དེ་བས་རླབས་ཆེ་བའི་དངོས་ཡོད་རིང་ལུགས་ཀྱི་སློབ་དཔོན་
ཆེན་མོ་ཞིག་ཡིན་པར་ངོས་འཛིན་བྱེད་ཀྱི་ཡོད་”ཅེས་གསུངས་ཡོད་པ་རེད། འོ་
ན་དངོས་ཡོད་རིང་ལུགས་དང་རང་བྱུང་རིང་ལུགས་རྩོམ་ཐབས་གཉིས་ཀྱི་གཙོ་
བོའི་ཁྱད་པར་ཅི་ཞིག་ཡིན་ཞེ་ན། །
@དངོས་ཡོད་རིང་ལུགས་ཀྱི་གསར་རྩོམ་བྱེད་ཐབས་དེ་ནི་དོན་དངོས་
ཐོག་དངོས་གཙོ་རིང་ལུགས་ཀྱི་བསམ་བློའི་མཛུབ་ཁྲིད་འོག་ཏུ་སྤྱི་ཚོགས་ཀྱི་དོན་
སྙིང་ཐོག་ནས་མི་རྣམས་ལ་ངོས་འཛིན་དང་ཞིབ་འཇུག་བཅས་བྱས་ཏེ། ལོ་རྒྱུས་
ཀྱི་དོན་སྙིང་ཐོག་ནས་མི་རྣམས་ཀྱི་འཚོ་བ་དེ་རྩོམ་འབྲི་བྱེད་དགོས་རྒྱུའི་འདོད་
ཚུལ་འཛིན་གྱིན་ཡོད་ལ། དངོས་ཡོད་རིང་ལུགས་ཀྱིས་བརྩམས་ཆོས་གསར་
རྩོམ་བྱེད་པའི་ནང་དུ་ག་དུས་ཡིན་རུང་དཔེ་མཚོན་གྱི་གཟུགས་བརྙན་བརྒྱུད་དེ་
198



རྩོམ་རིག་རྣམ་བཤད།
སྤྱི་ཚོགས་འཚོ་བའི་ནང་གི་ཆབ་སྲིད་དང་ཀུན་སྤྱོད་སོགས་ལ་གདེང་འཇོག་བྱས་
ཤིང་བསམ་བློའི་ཕྱོགས་ལྷུང་ངེས་ཅན་ཞིག་དང་བརྩེ་དུང་དང་དགའ་སྡང་ངེས་
ཅན་ཞིག་མཚོན་པར་བྱེད་ཀྱི་ཡོད་པ་རེད།
རང་བྱུང་རིང་ལུགས་ཀྱི་མཚན་ཉིད་རིག་པའི་རྨང་གཞི་ནི་ཁུང་ད་ཡི་དོན་
དངོས་ཁུངས་སྐྱེལ་རིང་ལུགས་དེ་ཡིན་པ་མ་ཟད། ཁོ་ཚོས་སྐྱེ་དངོས་རིག་པའི་
ལྟ་ཚུལ་དང༌། ཐ་ན་རྒྱུད་འཛིན་རིག་པ་དང་། ན་ལུགས་རིག་པའི་ལྟ་ཚུལ་ཐོག་
ནས་མི་རྣམས་ལ་ངོས་འཛིན་དང་། དེ་དག་གི་འབྲེལ་བར་དབྱེ་ཞིབ་བྱ་དགོས་
རྒྱུའི་འདོད་ཚུལ་འཛིན་གྱི་ཡོད་པ་མ་ཟད། རྩོམ་པ་པོ་ནི་ཆབ་སྲིད་པ་ཞིག་དང་།
ཀུན་སྤྱོད་པ་ཞིག་མ་ཡིན་པར་ཡོན་ཏན་ཅན་ཞིག་ཡིན་དགོས་རྐྱེན། རྩོམ་པ་
པོས་སྤྱི་ཚོགས་ཀྱི་འཚོ་བར་ཆབ་སྲིད་དང་ཀུན་སྤྱོད་ཀྱི་ཐོག་ནས་གདེང་འཇོག་
བྱེད་རྒྱུར་ངོ་རྒོལ་བྱེད་ཀྱི་ཡོད་པ་དེ་རེད། དེ་ལྟར་རྩོམ་ ཐབས་དེ་གཉིས་ཀྱི་
མཚན་ཉིད་རིག་པའི་རྨང་གཞི་དང་རྩོམ་ཐབས་ཐད་ལྟ་ཚུལ་གཏན་ནས་མི་འདྲ་
བ་རེ་ཡོད་རྐྱེན། སྤྱི་ཚོགས་ཀྱི་འཚོ་བའི་སྣང་ཚུལ་ལ་ཞིབ་འཇུག་དང་ཞིབ་ཕྲའི་
རྩོམ་འབྲི་བྱེད་ཐབས་ལ་ཁྱད་པར་ཤིན་ཏུ་ཆེན་པོ་ཡོད།
2དངོས་ཡོད་རིང་ལུགས་ཀྱིས་རྩོམ་རིག་གསར་རྩོམ་བྱེད་པའི་སྐབས་སུ་
དངོས་ཡོད་ཀྱི་འཚོ་བར་གཞིར་བཟུང་ཏེ་འཚོ་བ་དེ་མཚོན་པར་བྱེད་དགོས་པ་མ་
ཟད། འཚོ་བའི་ཕྱི་ཚུལ་གྱི་རྣམ་པ་དེ་དངོས་ཡོད་ཡིན་དགོས་པ་ཕུད། ད་དུང་
ཞིབ་ཕྲའི་རྒྱུད་རིམ་རྣམས་ཀྱང་དངོས་ཡོད་ཡིན་དགོས་པ་དང༌། འཚོ་བའི་ཆོས་
ཉིད་ལ་གཞིགས་ཏེ་འཚོ་བའི་ངོ་བོ་དེ་མཚོན་པར་བྱེད་ཀྱི་ཡོད་ལ། དེ་མིན་
དངོས་ཡོད་རིང་ལུགས་ཀྱི་རྩོམ་ཐབས་དེས་རྩོམ་པ་པོ་རྣམས་ཀྱིས་འཚོ་བ་དངོས་
རྣམས་གདམ་གསེས་དང་ཞུན་བརྡར་བཅས་བྱས་ཏེ་སྒྱུ་རྩལ་གྱིས་གཅིག་སྡུད་བྱ་
བ་དང་། དཔེ་མཚོན་ཅན་དུ་བསྒྱུར་བར་བྱས་ནས་དཔེ་མཚོན་ཁོར་ཡུག་ནང་
གི་དཔེ་མཚོན་གྱི་མི་སྣའི་གཟུགས་བརྙན་གསར་བསྐྲུན་བྱེད་རྒྱུར་ནན་བཤད་
བྱེད་ཀྱི་ཡོད་པ་ རེད། དེས་ན་དཔེ་མཚོན་ཅན་དུ་བསྒྱུར་བར་བྱེད་ པའི་བྱ་
199
lu



ལེའུ་གཉིས་པ། གསར་རྩོམ་གྱི་སྐོར།
ཐབས་དེ་ནི་དངོས་ཡོད་རིང་ལུགས་ཀྱི་བླ་སྲོག་ལྟ་བུ་ཞིག་ཏུ་གྱུར་ཡོད་པ་རེད།
རྩོམ་རིག་གི་མཚོན་པར་བྱས་པའི་འཚོ་བ་དེ་ནི་མེ་ལོང་ལ་གཟུགས་བརྙན་འཆར་
བ་ལྟར་ཕྱི་རོལ་ཡུལ་གྱི་དངོས་པོ་འདྲ་བཤུས་བྱེད་རྒྱུ་ཞིག་མ་ཡིན་པར་རྩོམ་པ་
པོའི་ཀླད་པའི་རྩོལ་བ་ལ་བརྟེན་ནས་ལས་སྣོན་བྱེད་དགོས་རྒྱུའི་ངོས་འཛིན་བྱེད་
ཀྱི་ཡོད་པ་རེད། རང་བྱུང་རིང་ལུགས་ཀྱིས་རྩོམ་རིག་གསར་རྩོམ་བྱེད་པའི་ནང་
དུ་རྩོམ་པ་པོས་འཚོ་བར་གདམ་གསེས་དང་སྒྱུ་རྩལ་གྱིས་གཅིག་སྡུད་བྱེད་རྒྱུར་ངོ་
རྒོལ་བྱེད་ཀྱི་ཡོད། ཁོ་ཚོས་རྩོམ་པ་པོས་རྩོམ་རིག་གསར་རྩོམ་བྱེད་སྐབས་འཚོ་
བ་དངོས་ལ་རབ་བཏགས་དང་ལས་སྣོན་མི་བྱེད་པར་ཇི་མ་ཇི་བཞིན་དུ་རྩོམ་
འབྲི་བྱེད་དགོས་རྒྱུར་ནན་བཤད་བྱེད་ཀྱི་ཡོད། དེ་ལྟར་ཀོར་ཀིས་“ རང་བྱུང་
རིང་ལུགས་ནི་པར་ལེན་མཁན་གྱི་ལག་རྩལ་དེ་རང་ཡིན་” ཅེས་གསུངས། རང་
བྱུང་རིང་ལུགས་ཀྱི་ཕྱི་ཚུལ་གྱི་རྣམ་པ་ཁོ་ན་གཙོར་བཟུང་བྱས་ཏེ་འཚོ་བའི་ནང་
དུ་གནས་པའི་བྱ་དངོས་ཙག་ཙིག་རྣམས་རྩོམ་འབྲི་བྱེད་ཀྱི་ཡོད་པ་རེད།
དངོས་ཡོད་རིང་ལུགས་དང་རང་བྱུང་རིང་ལུགས་རྩོམ་ཐབས་དེ་གཉིས་
ཀྱི་རྩ་བའི་ཁྱད་པར་ནི་གཅིག་གི་འཚོ་བའི་ངོ་བོའི་ཕྱོགས་རྣམས་རྩོམ་རིག་གི་
ཐོག་ནས་ཚུར་སྣང་བྱེད་དགོས་རྒྱུའི་འདོད་ཚུལ་བཟུང་བ་དང་ཅིག་ཤོས་དེས་
འཚོ་བའི་ཕྱི་ཚུལ་གྱི་རྣམ་པ་དེ་དངོས་ཡོད་ཀྱི་ཐོག་ནས་ཇི་བཞིན་དུ་མཚོན་པར་
བྱ་རྒྱུའི་འདོད་ཚུལ་འཛིན་གྱི་ཡོད་པ་རེད།
བཞི་པ། འཆར་ཡན་རིང་ལུགས་ཀྱི་རྩོམ་ཐབས་སྐོར།
དང་པོ། འཆར་ཡན་རིང་ལུགས་ཀྱི་གོ་དོན།
འཆར་ཡན་རིང་ལུགས་ཞེས་པའི་ཐ་སྙད་དེ་ནི་ཆེས་རྙོག་འཛིང་ཆེ་བའི་
གནད་དོན་ཞིག་ཡིན་ཞིང༌། ལོ་རྒྱུས་ཀྱི་དུས་རབས་རིམ་བྱུང་དུ་དཔྱད་བརྗོད་
མཁས་ཅན་རྣམས་ཀྱིས་གཅིག་གྱུར་གྱི་ལྟ་ཚུལ་ཞིག་བྱུང་མེད་པ་མ་ཟད། འཆར་
200



རྩོམ་རིག་རྣམ་བཤད།
ཡན་རིང་ལུགས་ཀྱི་མཚན་ཉིད་ལ་ཡང་འགྲེལ་ཚུལ་མི་འདྲ་ལ། བཞེད་རྒྱུན་མང་
པོ་ཞིག་གནས་ཡོད་རྐྱེན་དེ་ནི་ཆེས་རྙོག་འཛིང་ཆེ་བ་ཞིག་ཡིན། འཆར་ཡན་
རིང་ལུགས་ཀྱི་རྩོམས་ཐབས་ཞེས་པའི་ཐ་སྙད་དེར་གོ་དོན་མང་པོ་ལྡན་ཡོད་པ་
སྟེ། གཅིག་ནས་རྩོམ་པ་པོས་སྒྱུ་རྩལ་གྱི་ཐོག་ནས་སྤྱི་ཚོགས་ཀྱི་འཚོ་བར་ངོས་
འཛིན་དང་མཚོན་པར་བྱེད་པའི་བྱེད་ ཐབས་དམིགས་བསལ་ཅན་ཞིག་ཡིན་
པར་བརྟེན། དེར་འཆར་ཡན་རིང་ལུགས་ཀྱི་རྩོམ་ཐབས་ཞེས་བརྗོད་པ་དང༌།
གཉིས་ནས་དུས་རབས་བཅོ་བརྒྱད་པའི་དུས་མཇུག་དང་དུས་རབས་བཅུ་དགུ་
པའི་དུས་འགོར་ཡོ་རོབ་རྒྱལ་ཁབ་ཁག་ཏུ་དར་ཁྱབ་ཆེ་བའི་གྲུབ་མཐའ་དང་།
རྩོམ་རིག་སྒྱུ་རྩལ་གྱི་བསམ་པའི་རླབས་རྒྱུན་དེར་བརྗོད་ལ། དེ་མིན་གསར་རྩོམ་
གྱི་བྱེད་ཐབས་ཤིག་ ཏུ་ རྩིས་ནའང་འདྲ་ཡང་ན་སྒྱུ་རྩལ་གྱི་གྲུབ་ མཐའ་དང་།
རྩོམ་རིག་སྒྱུ་རྩལ་གྱི་བསམ་པའི་རླབས་རྒྱུན་ཞིག་ཏུ་རྩིས་ནའང་འདྲ་གང་ལྟར་
གསར་རྩོམ་གྱི་བྱེད་ཐབས་དེས་དུས་རབས་མི་འདྲ་བའི་ནང་དང༌། རྒྱལ་ཁབ་
མི་འདྲ་བའི་ནང༌། རྩོམ་པ་པོའི་བརྩམས་ཆོས་མི་འདྲ་བའི་ནང་བཅས་དེ་དག་
ཚང་མར་ངོ་བོ་མི་འདྲ་བ་དང༌། ཞིབ་ཕྲའི་ཁྱད་ཆོས་མི་འདྲ་བ། བསམ་བློའི་
བརྗོད་དོན་དང་མཚོན་ཚུལ་མི་འདྲ་བ་མ་ཟད། སྤྱི་ཚོགས་ཀྱི་ནུས་པ་ཡང་མི་
འདྲ་བ་རེ་ཐོན་ཡོད་པ་རེད། དེར་བརྟེན་འཆར་ཡན་རིང་ལུགས་ཞེས་པའི་ཐ་
སྙད་དེར་མི་རྣམས་ཀྱི་ལྟ་ཚུལ་མི་འདྲ་བ་རེ་ཡོད་པ་རེད། དེ་ནི་ཨུ་རུ་སུའི་གྲགས་
ཅན་རྩོམ་པ་པོ་ཀོར་ཀིས་“འཆར་ཡན་རིང་ལུགས་ལ་མཚན་ཉིད་མང་པོ་ཞིག་
བཞག་ཡོད་པ་རེད། འོན་ཏེ་རྩོམ་རིག་སྒྱུ་རྩལ་གྱི་ལོ་རྒྱུས་མཁས་དབང་དག་
གིས་མོས་མཐུན་བྱས་པའི་ཡང་དག་པ་དང་། ཆ་ཚང་བའི་མཚན་ཉིད་ཞིག་ནི་
ད་ལམ་བྱུང་མེད་པ་མ་ཟད། མཚན་ཉིད་དེ་འདྲ་ཞིག་གཏན་འབེབས་ཡང་བྱེད་
མ་ཐུབ་པ་རེད་” ཅེས་གསུངས་པ་ལྟར་རེད། (《རྩོམ་རིག་སྐོར་གླེང་བ་》ཤོག་
གྲངས་162) མ་གཞི་ གནད་དོན་དེ་འདྲ་ཞིག་ཡིན་རུང་། སྒྱུ་རྩལ་གྱི་མཁས་
དབང་མང་པོ་ཞིག་གིས་ཕྱོགས་མི་འདྲ་བ་དང་། གཞི་འཛིན་ས་མི་འདྲ་བའི་སྒོ་
201



ལེའུ་གཉིས་པ། གསར་རྩོམ་གྱི་སྐོར།
4
ནས་འཆར་ཡན་རིང་ལུགས་ལ་ཞིབ་འཇུག་དང༌། རྣམ་བཤད་གང་མང་ཞིག་
བྱས་ཡོད་པར་བརྟེན། དེ་དག་ནི་ང་ཚོས་ཆེས་རྙོག་འཛིང་ལྡན་པའི་གསར་རྩོམ་
བྱེད་ཐབས་འདིའི་ངོ་བོ་དང་རྩ་བའི་ཁྱད་ཆོས་ལ་གོ་ལེན་དང༌། ཤེས་རྟོགས་
བྱེད་རྒྱུར་གལ་ཆེའི་དཔྱད་གཞི་ཞིག་ཡིན། འཇར་མན་གྱི་ཞི་ལོ་ནི་ཡོ་རོབ་ཁུལ་
དུ་འཆར་ཡན་རིང་ལུགས་དང་ དངོས་ཡོད་རིང་ལུགས་ཀྱི་གསར་རྩོམ་བྱེད་
ཐབས་ལ་གོ་རིམ་ཡོད་པའི་སྒོ་ནས་ཞིབ་འཇུག་དང་ཚད་བསྡུར་བྱེད་མཁན་སྔ་
ཤོས་དེ་ཡིན་པ་མ་ཟད། གསར་རྩོམ་བྱེད་ཐབས་དེ་གཉིས་ཀྱི་མ་ལག་གི་སྐོར་ལ་
རྣམ་བཤད་བྱེད་མཁན་གྱི་མཛེས་རིག་པ་མཁས་ཅན་ཞིག་ཀྱང་རེད། ཁོང་གིས་
འཆར་ཡན་རིང་ལུགས་ཀྱི་སྙན་ངག་མཁན་ཚོས་གསར་རྩོམ་བྱེད་པའི་སྐབས་སུ་
“དངོས་ཡོད་ཀྱི་གནས་ཚུལ་དེ་ཕུགས་བསམ་ཅན་དུ་ཡར་རྒྱས་བཏང་བ་ཞིག་
རེད་”ཅེས་གསུངས་ཡོད་པ་དང༌། འཆར་ཡན་རིང་ལུགས་ཀྱི་སློབ་དཔོན་ཆེན་
པོ་ཡུས་གོ་ཡིས་“ མདོར་བསྡུས་ཏེ་བཤད་ན་འཆར་ཡན་རིང་ལུགས་ཀྱི་མཚན་
ཉིད་དངོས་གནས་དེ་ནི་རྩོམ་རིག་སྒྱུ་རྩལ་ཐོག་གི་རང་མོས་རིང་ལུགས་དེ་རང་
ཡིན་”ཞེས་གསུངས་(གནའ་རབས་ཀྱི་རྩོམ་རིག་གི་རིག་པའི་གཞུང་ལུགས་ཀྱི་
བསྒྱུར་ཡིག་དེབ་གཉིས་པའི་ཤོག་གྲངས་121) དེ་ནི་གནའ་རབས་རིང་ལུགས་
ཀྱི་སྡོམ་ཁྲིམས་ལ་དམིགས་ཏེ་གསུངས་པ་ཞིག་ཡིན་རུང༌། དོན་དངོས་ཐོག་རྩོམ་
པ་པོས་གསར་རྩོམ་བྱེད་སྐབས་སུ་བཀག་རྒྱ་མེད་པར་རང་མོས་ཀྱིས་བསམ་བློའི་
བརྩེ་གདུང་འདོན་སྤེལ་བྱེད་པའི་དོན་སྙིང་ལ་གསུངས་པ་ཞིག་ཡིན། པེ་ལིན་སི་
ཅིས་ཡིས་ངོས་འཛིན་ལྟར་ན་“འཆར་ཡན་རིང་ལུགས་ནི་ས་སྟེང་གི་བྱ་དངོས་
རྣམས་སྒྱུ་རྩལ་གྱིས་ནམ་མཁའི་དབྱིངས་སུ་སྤོ་བསྐྱོད་བྱེད་རྒྱུ་དེ་ཡིན་ལ། དེའི་
ཁ་ཕྱོགས་ས་ནི་གང་ལྟར་དངོས་ཡོད་དང་འཚོ་བའི་ཕ་རོལ་དུ་བརྩོན་ལེན་བྱེད་
རྒྱུ་དེ་ཡིན་”(《པེ་ལེན་སི་ཅི་ཡི་གསུངས་རྩོམ་གཅེས་བསྡུས་》དེབ་དང་པོའི་ཤོག་
གྲངས་32ལ་གསལ་）ཞེས་གསུངས་ཡོད་པ་རེད། གོང་དུ་རྩོམ་རིག་གི་གཞུང་
ལུགས་ལ་མངའ་རྙེད་པའི་མཁས་པ་དག་གི་གཏམ་དང་། རྩོམ་པ་པོའི་ཉམས་
202



རྩོམ་རིག་རྣམ་བཤད།
མྱོང་ལ་གཞིར་བཟུང་ན། འཆར་ཡན་རིང་ལུགས་ཀྱི་སྤྱིའི་ཁྱད་ཆོས་ནི་དངོས་
ཡོད་དེ་ཕུགས་བསམ་ཅན་དུ་མཐོར་འདེགས་བྱེད་རྒྱུ་དང་། སོ་སོའི་བསམ་བློའི་
འཆར་སྒོ་དང་རྟོག་པ་འོག་འགྱུ་ལ་བརྟེན་ནས་གཟུགས་བརྙན་གསར་བསྐྲུན་
དང༌། རྩོམ་པ་པོའི་ཕུགས་བསམ་གྱི་འཇིག་རྟེན་དང་། རང་ངོས་ཀྱི་བསམ་
བློའི་བརྩེ་དུང་འདོན་སྤེལ་བྱེད་རྒྱུ་ཡིན་པ་དེ་གསལ་པོར་མཐོང་ཐུབ་པ་ཞིག་ཡིན།
དེར་བརྟེན་འཆར་ཡན་རིང་ལུགས་ནི་རྩོམ་པ་པོའི་འཇིག་རྟེན་ལྟ་ཚུལ་ངེས་ཅན་
ཞིག་གི་ཁྲིད་སྟོན་འོག་ཏུ། གང་ཐུབ་ཅི་ཐུབ་ཀྱིས་སོ་སོའི་རེ་འདོད་དང་ཕུགས་
བསམ་ལ་གཞིགས་ཏེ་སྒྱུ་རྩལ་གྱི་གཟུགས་བརྙན་རྟོག་བཟོ་བྱེད་པ་དང་། སྤྱི་
ཚོགས་ཀྱི་འཚོ་བ་གསར་དུ་བསྐྱར་བསྐྲུན་བྱེད་པའི་གསར་རྩོམ་གྱི་བྱེད་ཐབས་
ཤིག་ཡིན་ཞེས་བརྗོད་ཆོག་
འཆར་ཡན་རིང་ལུགས་ཀྱི་རྩོམ་པ་པོས་སྤྲོ་སྣང་ཆེན་པོས་ཕུགས་བསམ་གྱི་
འཇིག་རྟེན་ལ་བརྩོན་ལེན་དང་དེ་གཙོ་གནད་དུ་བཞག་ཏེ་རྩོམ་འབྲི་བྱེད་ཀྱི་ཡོད་
པ་རེད། འོན་ཏེ་ཕུགས་བསམ་ཁོ་ནར་ཡང་མི་འདྲ་བའི་ངོ་བོ་དང་ནུས་པ་ལྡན་
པ་ཞིག་ཡིན། ཕུགས་བསམ་འགའ་རེ་ནི་སྔོན་ཐོན་གྱི་བསམ་བློའི་མ་ལག་དང་
འབྲེལ་ཡོད་ཚེ་དེས་དངོས་ཡོད་འཕེལ་རྒྱས་འགྲོ་བའི་དགོས་མཁོ་དང་། མི་
དམངས་མང་ཚོགས་ཀྱི་ཁེ་ཕན་དང་མཚམས་ཐུབ་པ་ཞིག་ཡིན་རྐྱེན། དགེ་
མཚན་ལྡན་པའི་ཕན་ནུས་ཞིག་ཐོན་ཐུབ་པ་དང༌། ཡང་ཕུགས་བསམ་དེ་རྗེས་
ལུས་དང་ཡང་མི་དག་པའི་བསམ་བློའི་མ་ལག་དང་འབྲེལ་ཡོད་ཡོད་ཚེ། དེས་
བྱ་དངོས་འཕེལ་རྒྱས་ཀྱི་ཆོས་ཉིད་དང་མི་དམངས་མང་ཚོགས་ཀྱི་ཁེ་ཕན་དང་
རྒྱབ་འགལ་བྱེད་ཀྱི་ཡོད་པ་མ་ཟད། དགེ་མཚན་མེད་པའི་ལྡོག་ཕྱོགས་ཀྱི་ནུས་
པ་ཞིག་ཐོན་གྱི་ཡོད་པ་རེད། དེར་བརྟེན། འཆར་ཡན་རིང་ལུགས་ལ་ཡང་ངོ་
བོ་གཏན་ནས་མི་འདྲ་བའི་ཕྱོགས་ལྷུང་གཉིས་ཡོད་པ་སྟེ། གཅིག་ནི་དགེ་མཚན་
ལྡན་པའི་འཆར་ཡན་རིང་ལུགས་དང་། ཅིག་ཤོས་ནི་དགེ་མཚན་མེད་པའི་
འཆར་ཡན་རིང་ལུགས་དེ་ཡིན།
203



ལེའུ་གཉིས་པ། གསར་རྩོམ་གྱི་སྐོར།
འཆར་ཡན་རིང་ལུགས་ཀྱི་ངོ་བོའི་ཐོག་ནས་བལྟས་ན་ཕུགས་བསམ་རིང་
ལུགས་ཀྱི་ཁྱད་ཆོས་མངོན་པར་ལྡན་ཡོད་པ་ཞིག་ཡིན་ལ། མི་སྣའི་གཟུགས་
བརྙན་བསྐྲུན་སྐབས་ཡང་བློ་ཁོག་ཆེན་པོས་རྩོམ་པ་པོའི་བསམ་བློའི་བརྩེ་དུང་
དང་འཆར་སྣང་ལ་གཞིགས་ཏེ་རབ་བཏགས་དང་རྟོག་བཟོ་བྱེད་རྒྱུ་དེ་ཡིན།
འཆར་ཡན་རིང་ལུགས་ཀྱི་བསམ་པའི་རླབས་རྒྱུན་ནི་དུས་རབས་བཅོ་བརྒྱད་
པའི་དུས་མཇུག་ཏུ་རིམ་བཞིན་འཕེལ་ཞིང་། དེ་ནི་ལྷུག་ལྷུག་ཐོན་པའི་ཡིད་ཀྱི་
རྣམ་འགྱུར་དང་། ལྷག་བསམ་འཕེལ་བའི་བརྩེ་དུང་གི་ནུས་ཤུགས། རང་སྣང་
ཆེ་བའི་འཆར་སྣང་སྣ་ཚོགས། ཁྱད་དུ་མཚར་བའི་སྒྱུ་ རྩལ་ གྱི་ཁྱད་ཆོས་ལ་
བརྟེན་ནས་ཕུགས་འདུན་མཚོན་པར་བྱེད་པ་ཞིག་ཡིན་ཞེས་པའི་མཚན་ཉིད་
ཅིག་བཞག་ན་མི་ཆོག་པ་མི་འདུག་གོ་
གཉིས་པ། འཆར་ཡན་རིང་ལུགས་རྩོམ་ཐབས་ཀྱི་ཁྱད་ཆོས་སྐོར།
“རྩོམ་རིག་འཕེལ་རྒྱས་ཀྱི་ལོ་རྒྱུས་ནང་དུ་འཆར་ཡན་རིང་ལུགས་ཀྱི་རྩོམ་
ཐབས་དེར་མ་གཞི་འཕོ་འགྱུར་མང་པོ་ཕྱིན་ཡོད་རུང་ང་ཚོས་ད་ལམ་མཚོན་ཚུལ་
ཐུན་མོང་བ་འགའ་ཞིག་ཡང་ཕྱོགས་བསྡོམས་བྱས་ཆོག་པ་ཞིག་ཡིན།
1. འཆར་ཡན་རིང་ལུགས་ཀྱི་ངོ་བོའི་ཐོག་ནས་བཤད་ན། དེ་ནི་ཕུགས་
བསམ་རིང་ལུགས་ཀྱི་གསར་རྩོམ་བྱེད་ཐབས་ཤིག་ཡིན་པ་དང༌། དེའི་རྩ་བའི་
རེ་བ་ནི་རྩོམ་པ་པོ་ ཡི་ ཕུགས་བསམ་དང་ཕུགས་རེའི་ཡུལ་ ཁམས་ ཀྱི་འཚོ་བ་
མཚོན་པར་བྱེད་རྒྱུར་ནན་བཤད་བྱེད་ཀྱི་ཡོད་པ་མ་ཟད། འཚོ་བ་དེ་ཕལ་ཆེར་
འདི་འདྲ་ཞིག་ཡིན་དགོས་ལ། དེ་ལྟར་ཞིག་དགོས་ངེས་ཡིན་སྙམ་པའི་དགོས་
དབང་ལ་བསྟན་ནས་འཚོ་བ་དེ་ཚུར་སྣང་བྱེད་ཀྱི་ཡོད་པ་རེད། དེར་བརྟེན་
འཆར་ཡན་རིང་ལུགས་ཀྱི་བརྩམས་ཆོས་ནང་དུ་རྩོམ་འབྲིའི་གཙོ་གནད་དེ་སྤྲོ་
སྣང་ཆེན་པོས་ཕུགས་བསམ་གྱི་འཚོ་བར་བརྩོན་ལེན་བྱས་ཏེ། རྩོམ་པ་པོའི་
བསམ་བློའི་བརྩེ་དུང་དེ་ཤུགས་ཆེར་མཚོན་པར་བྱེད་ཀྱི་ཡོད་པ་རེད། །
2. འཆར་ཡན་རིང་ལུགས་ཀྱི་མི་སྣའི་གཟུགས་བརྙན་བསྐྲུན་རྒྱུའི་ཐད།
204



རྩོམ་རིག་རྣམ་བཤད།
དེས་ཕུགས་བསམ་འཇིག་རྟེན་ནང་གི་ཕུགས་བསམ་གྱི་མི་སྣ་བསྐྲུན་རྒྱུར་ནན་
བཤད་བྱེད་ཀྱི་ཡོད་པ་རེད། ལོ་རྒྱུས་ཀྱི་མི་སྣ་དང་། ཆོས་ལུགས་ཀྱི་བརྗོད་དོན།
ལྷ་སྒྲུང་གི་རྣམ་པའི་ཐོག་དངོས་སྣང་གི་འཚོ་བ་ལས་བརྒལ་ཏེ་མི་སྣའི་གཟུགས་
བརྙན་བསྐྲུན་གྱི་ཡོད་པ་རེད་ལ། རྩོམ་འབྲི་བྱེད་པའི་མི་སྣ་དེ་ཕུགས་བསམ་
ཅན་ལ་འགྱུར་བར་བྱེད་ཀྱི་ཡོད་པ་སྟེ། དཔེར་ན་《གླིང་གེ་སར་རྒྱལ་པོའི་སྒྲུང་》
ནང་གླིང་གེ་སར་རྒྱལ་པོ་ལྷའི་གཟུགས་སུ་བཀོད་པ་དང་དུས་དེར་འཇིག་རྟེན་མི་
ཡུལ་དུ་བདུད་མ་རུང་པས་གནོད་ཚེ་ཅི་གར་བྱེད་ཅིང་གནས་པས་མི་རྣམས་སྡུག་
བསྔལ་ལས་སྐྱོབ་ཕྱིར་སྟེང་ཕྱོགས་ལྷ་ཡིས་གེ་སར་རྒྱལ་པོ་འཇིག་རྟེན་མགོ་ནག་མི་
ཡི་སྤྱི་དཔོན་དུ་མངགས་པ་དང༌། གླིང་གེ་སར་རྒྱལ་པོའི་གཟུགས་བརྙན་དེ་
དམག་འཁྲུག་གི་ཁྲོད་དུ་ཞིབ་འབྲི་བྱས་ ཤིང་ངོ་མཚར་བློ་ལས་འདས་པའི་རྫུ་
འཕྲུལ་དང་། དམག་འཐབ་ལ་མཁས་པའི་ཡོན་ཏན། དགྲ་སྡེ་ཟིལ་གྱིས་གནོན་
པའི་དཔལ་རྩལ་སོགས་དང༌། ཐ་ན་ངལ་རྩོལ་པ་རྣམས་དམྱལ་བར་ལྷུང་བའི་
དབང་དུ་བཏང་ན་ཡང་རྒྱལ་པོ་གེ་སར་ལྟ་བུས་སྐྱོབས་ཐུབ་པར་མངོན་སུམ་དུ་
བརྗོད་ཅིང་། སྒྲུང་དེབ་ནང་དུ་གེ་སར་རྒྱལ་པོ་དངོས་སུ་གཤིན་རྗེའི་དྲུང་དུ་
བྱོན་ཏེ་དམྱལ་བར་ལྷུང་བའི་བཙུན་མོ་ཨ་སྟག་ལྷ་མོས་གཙོ་བྱས་པའི་ཤི་བོ་དུང་
ཕྱུར་བཅོ་བརྒྱད་ཀྱི་རྣམ་ཤེས་མཐོ་རིས་སུ་དྲངས་པའི་གནས་ཚུལ་སྨྲས་པ་ན།
གེ་སར་རྒྱལ་པོ་ནི་འཇིག་རྟེན་གྱི་ཁམས་འདི་ཡི་མཆོག་གྱུར་གྱི་རྒྱལ་པོ་ཞིག་དང་།
དམྱལ་ཁམས་བཅོ་བརྒྱད་ལས་ སྡུག་བསྔལ་གྱི་རྣམ་ཤེས་མངོན་པར་སྒྲོལ་ཐུབ་
པའི་དཔའ་བོ་ཞིག་ཏུ་བཀོད་ཡོད་པ་རེད། འཆར་ཡན་རིང་ལུགས་ཀྱི་གྲགས་
ཅན་རྩོམ་པ་པོ་ཡུས་གོ་ཡིས་“ རྩོམ་རིག་ཉིད་སྤྱིར་བཏང་བའི་མེ་ལོང་ངོས་མཉམ་
པ་ཞིག་ཡིན་ན། དེ་ངོས་གཅིག་གམ་དྲང་པོའི་ཕྱོགས་ཀྱི་བྱ་དངོས་མ་གཏོགས་
འཆར་མི་ཐུབ་པས་དེ་ནི་རྣམ་པར་བཀྲ་བའི་གཟུགས་བརྙན་ཞིག་མ་ཡིན། རྩོམ་
རིག་ནི་སྡུད་ཆེ་བའི་མེ་ལོང་ཞིག་སྟེ། ཁོས་སྔར་གྱི་གཟུགས་བརྙན་དང་མཚོན་
མདངས་རྣམས་ཉམས་པ་མེད་པར་འཆར་བ་མ་ཟད། དེ་རྣམས་ཕྱོགས་གཅིག་
205



ལེའུ་གཉིས་པ། གསར་རྩོམ་གྱི་སྐོར།
ཏུ་བསྡུས་ནས་འོད་ཆུང་ངུ་རྣམས་ཆེན་པོ་དང་འོད་སྣང་དེ་མེ་འོད་དུ་བསྒྱུར་
ངེས་སོ།” ཞེས་གསུངས་ཡོད་པ་ལྟར་རྩོམ་པ་པོས་མི་སྣ་དང་ཁོར་ཡུག་སོགས་
དངོས་སྣང་ལས་བརྒལ་ཏེ་སྒྱུ་རྩལ་གྱི་འཇིག་རྟེན་མཚར་ཆེ་བ་ཞིག་བསྐྲུན་གྱི་ཡོད་
པ་རེད། དེ་ལྟར་འཆར་ཡན་རིང་ལུགས་ཀྱི་རྩོམ་ཐབས་ལ་བརྟེན་ནས་གསར་
བསྐྲུན་བྱས་པའི་དཔེ་མཚོན་གྱི་མི་སྣ་དེ་དག་ལ་དངོས་ཡོད་འཚོ་བའི་ཞིབ་ཕྲའི་
བྱ་དངོས་རྩོམ་འབྲི་བྱས་ཏེ་འཚོ་བའི་ངོ་བོའི་ཕྱོགས་དེ་སྐྱར་དུ་ཐོན་པར་བྱེད་རྒྱུ་
མ་ཡིན་ པར་དེ་ནི་ ཕུགས་ བསམ་ གྱི་ དངོས་ ཡོད་ རང་ བཞིན་ལ་གཞིགས་ཏེ།
བརྒྱུད་ཤུགས་དང་ཀྱག་ཀྱོག་སྒྱུ་རྩལ་གསུམ་གྱི་ཐོག་ནས་སྤྱི་ཚོགས་འཚོ་བའི་ཆོས་
ཉིད་ཀྱི་རང་ བཞིན། ལྡོག་ མེད་ ཀྱི་རང་ བཞིན་ མཚོན་ པར་ བྱེད་ རྒྱུ་དེ་རེད།
གླིང་གེ་སར་རྒྱལ་པོ་ལྟ་བུའི་དཔེ་མཚོན་གྱི་མི་སྣ་དེ་དག་གིས་མི་རྣམས་ཀྱི་གདུག་
རྩུབ་ཀྱི་རང་བཞིན་ལ་འགོག་རྒོལ་བྱེད་པའི་སྙིང་སྟོབས་འཕེལ་ཐུབ་པ་དང་།
འཐབ་རྩོད་ཀྱི་བསམ་བློར་སྐུལ་སློང་བྱེད་ཐུབ་པ་ཡོང་གི་ཡོད་རྐྱེན། དེར་སྒྱུ་
རྩལ་གྱི་སྟོབས་ཤུགས་ཆེན་པོ་ཡོད།
3. སྒྱུ་རྩལ་གྱི་མཚོན་ཚུལ་ཐད། འཆར་ཡན་རིང་ལུགས་ཀྱིས་རྟག་པར་
འཆར་སྣང་ཡངས་པོའི་རྣམ་པ་དེ་ལག་ལེན་བྱེད་ཀྱི་ཡོད་ལ་ངོ་མཚར་ལྡན་པའི་
ཡ་མཚན་གྱི་བརྗོད་བྱ་དེར་བློ་ཁོག་ཆེན་པོས་རབ་བཏགས་དང་རྟོག་བཟོ་ཕུན་
སུམ་ཚོགས་པོ་བྱས་ཏེ། ལྷ་སྒྲུང་ལྟ་བུར་བསྒྱུར་གྱི་ཡོད་པ་རེད། དཔེར་ན་
《གླིང་གེ་སར་རྒྱལ་པོའི་སྒྲུང་》ནང་དུ་ཕྱོགས་གཅིག་ནས་མི་སྣ་དང་ཁོར་ཡུག་
སོགས་ཧ་ལས་དགོས་པའི་དོན་རྐྱེན་དང་མཛེས་རིས་ཕུན་སུམ་ཚོགས་པོ་ཞིག་
རྩོམ་འབྲི་བྱས་ཡོད་པ་དང༌། ཕྱོགས་གཞན་ཞིག་ནས་སྒྲུང་དེབ་ནང་དངོས་ཡོད་
རིང་ལུགས་དང་འཆར་ཡན་རིང་ལུགས་ཟུང་འབྲེལ་ཡང་བྱས་ ཡོད་པ་རེད།
སྐབས་དེའི་བོད་ཀྱི་སྤྱི་ཚོགས་དེ་ནི་ས་ཁུལ་དུམ་བུར་བགོས་ནས་དབང་བསྒྱུར་
བྱས་ཤིང་ཚན་པ་ཁག་བར་གཅིག་འོག་གཅིག་ལ་མི་འདུས་པར་དམག་འཁྲུག་
ཡུན་རིང་བྱས་པ་དེས་བོད་ས་གནས་ཀྱི་ཞིང་འབྲོག་ཐོན་སྐྱེད་ལ་ལོ་མང་པོའི་
206



རྩོམ་རིག་རྣམ་བཤད། །
རིང་གནོད་འཚེ་ཚབས་ཆེན་ཕོག་པ་དང་ཆབས་ཅིག་རང་བྱུང་གི་གནོད་འཚེ་
དང་། མུ་གེ་གཅིག་མཇུག་གཉིས་མཐུད་ཀྱིས་བྱུང་རྐྱེན། རྒྱ་ཆེའི་མི་དམངས་
རྣམས་དམག་འཁྲུག་དང༌། མུ་གེའི་སྡུག་བསྔལ་རྒྱུན་མི་ཆད་པར་མྱོང་དགོས་
བྱུང་བ་དང༌། དེ་རྗེས་བཀའ་གདམས་པ་དང་། བཀའ་རྒྱུད་པ་། ས་སྐྱ་བའི་
གྲུབ་མཐའ་དུ་མ་བྱུང་། གྲུབ་མཐའ་ཐ་དད་ཀྱི་རྒྱུ་མཚན་གྱིས་སམ་ཁེ་དབང་
འཕྲོག་རེས་བྱེད་པའི་རྒྱུ་མཚན་གྱིས་ཕན་ཚུན་དམག་འཁྲུག་མང་པོ་བྱུང་རྐྱེན།
ངལ་རྩོལ་པ་རྣམས་ལྷག་པར་སྡུག་བསྔལ་ལམ་དུ་སྐྱེལ་བ་དང༌། ཁོ་ཚོ་ས་གནས་
བཅད་བཟུང་གི་སྣང་ཚུལ་ལ་ཞེན་པ་ལོག་ཅིང་། གཅིག་གྱུར་གྱི་རྣམ་པ་གསར་
པ་ཞིག་ཡོང་བར་མཐའ་གཅིག་ཏུ་རེ་མོས་བྱེད་པ་སོགས་རྩོད་འཐབ་ཀྱིས་འཁྲུག་
ཏེ་ཟང་ཟིང་དུ་གྱུར་བའི་སྤྱི་ཚོགས་ཀྱི་འགལ་ཟླ་དང༌། ངལ་རྩོལ་པ་རྣམས་རྒྱལ་
ཁབ་གཅིག་གྱུར་མངོན་དུ་བྱུང་བར་རེ་འདོད་བྱེད་པའི་བསམ་པའི་བརྩེ་དུང་དེ་
གང་ལེགས་མཚོན་པར་བྱས་ཡོད་ལ། སྒྲུང་དེབ་ནང་ཐོག་མཐའ་བར་གསུམ་དུ་
དངོས་ཡོད་རིང་ལུགས་དང་འཆར་ཡན་རིང་ལུགས་ཟུང་འབྲེལ་ཡང་བྱས་ཡོད་
པ་རེད། གནའ་རབས་བོད་ཀྱི་སྤྱི་ཚོགས་ཀྱི་ངོ་བོའི་ཕྱོགས་ནས་སྐབས་དེའི་ཟང་
ཟིང་དུ་གྱུར་པའི་སྤྱི་ཚོགས་ཀྱི་རྣམ་པ་དང་། གདུག་རྩུབ་ཀྱི་དབང་ཤུགས་ངན་
པ། མང་ཚོགས་ཀྱི་འཚོ་བ་དེ་དཀའ་སྡུག་དང་ཉམ་ཐག་གི་གནས་སུ་ལྷུང་བ་
སོགས་ཀྱི་བརྗོད་དོན་བཀོད་ཡོད་པ་དེ་རྣམས་ནི་དངོས་ཡོད་རིང་ལུགས་ཀྱི་ཁྱད་
ཆོས་ལྷག་པར་ལྡན་པར་བྱས་པ་ཞིག་རེད་ལ། ཡང་མི་རྣམས་ཀྱི་བློ་བདེ་བག་
ཕེབས་དང་ཞི་བདེའི་ངང་ནས་འཚོ་བ་སྐྱེལ་བ་དང་ཉམ་ཆུང་རྣམས་བྱམས་ཀྱིས་
སྐྱོང་བ་དང་། བཙན་པོ་གཉའ་ནས་གནོན་པ་མ་ཟད། རྒྱལ་ཁབ་ལ་སྲུང་སྐྱོབ་
དང་། མི་དམངས་ལ་དགའ་ཞེན་བཅས་བྱེད་ཐུབ་པའི་མཆོག་གྱུར་གྱི་དཔའ་བོ་
ཞིག་འབྱུང་བར་རེ་འདོད་བྱེད་པ་སོགས་ནི་འཆར་ཡན་རིང་ལུགས་ཀྱི་ངོ་བོ་ལྡན་
པ་ཞིག་རེད། ཧོར་གྱིས་གླིང་ལ་བཙན་འཛུལ་བྱས་རྟིང་གླིང་གི་ས་ཆ་བཙན་
བཟུང་དང་མི་དམངས་ལ་གཉའ་གནོན་དང༌། འབྲུག་མོ་དང་ གླིང་ གི་ རྟེན་
207



ལེའུ་གཉིས་པ། གསར་རྩོམ་གྱི་སྐོར།
གསུམ་དངོས་རྫས་ཀུན་འཕྲོག་བཅོམ་བྱས་པ་སོགས་ནི་སྐབས་དེའི་རྩོད་འཐབ་
ཀྱིས་འཁྲུག་ཏེ་ཟང་ཟིང་དུ་གྱུར་པའི་སྤྱི་ཚོགས་ཀྱི་རྣམ་པ་དངོས་བསྟན་པ་དང་།
ཁྲོ་ཐུང་གིས་རྒྱལ་སྲིད་གཡོ་འཕྲོག་དང་རྒྱལ་ནང་དུ་དཔྱ་ཁྲལ་གྱི་ཁུར་པོ་ལྗི་རུ་
གཏོང་བ་སོགས་ནི་སྐབས་དེའི་དཔོན་ངན་གྱི་གདུག་རྩུབ་རང་བཞིན་དེ་གསལ་
བར་བཀོད་པ་ཞིག་རེད། ལོ་རྒྱུས་ཀྱི་གནས་ཚུལ་དངོས་དེ་དག་གི་མདུན་དུ་མི་
རྣམས་ཀྱིས་རང་ཉིད་གདུག་རྩུབ་འདི་དག་ལས་ཐར་ཆེད་ལྷའི་གཟུགས་བརྙན་
མང་པོ་བཀོད་ཡོད་པ་དེ་དག་གིས་སྐབས་དེའི་སྤྱི་ཚོགས་ཀྱི་ནང་དུ་མི་རྣམས་ཀྱི་
སྙིང་སྟོབས་འཕེལ་རྒྱུར་ནུས་པ་ཆེན་པོ་ཐོན་ཡོད། །
འཆར་ཡན་རིང་ལུགས་ཀྱི་རྩོམ་ཐབས་ཡང་ཐོག་མར་འཚོ་བ་དངོས་ཀྱི་
དོན་དངོས་རེ་གཉིས་གཞི་བྱས་ཏེ་རྩོམ་པ་པོས་རང་གི་འཆར་སྣང་དང་བློ་གྲོས་
ལས་གསར་རྩོམ་བྱེད་པ་དེ་ཡིན་པ་ལས། རང་སྣང་གང་དྲན་དུ་བྲིས་པ་ཞིག་ལ་
གོ་ལེན་བྱས་ན་མི་འགྲིག། དཔེར་ན། རི་མོ་མཁན་ཞིག་ལ་མཚོན་ན་རི་མོའི་
ནང་འབྲི་ཁག་ཤོས་ནི་མི་ཡིན་པ་དང་འབྲི་བདེ་ཤོས་ནི་གདོན་འདྲེ་རེད། གང་
ཡིན་ཞེ་ན་མིའི་གཟུགས་དབྱིབས་རྒྱུན་དུ་ཕན་ཚུན་མཐོང་ཐུབ་པ་ཞིག་ཡིན་པས་
མིའི་ཆོས་ཉིད་ཕྲན་བུ་ཚང་མེད་རུང་མི་ཚོས་ཤེས་ཐུབ་པ་དང་། གདོན་འདྲེ་ནི་
མི་ཚོས་མཐོང་མེད་རྐྱེན་སོ་སོས་གང་བྲིས་ཡིན་པའི་རྐྱེན་གྱིས་རེད། དེའི་ཐོག་
ནས་བརྩམས་ཆོས་གསར་རྩོམ་བྱེད་སྐབས་ཡང་ང་ཚོར་བློ་སྒོ་དེ་ལྟར་ཞིག་ཕྱེ་ཐུབ་
ཀྱི་རེད། ལྷ་སྒྲུང་ལྟར་གྱི་བརྩམས་སྒྲུང་དེ་དག་འཚོ་བ་དངོས་ཀྱི་ནང་དུ་མེད་པ་
ཞིག་ཡིན་རུང་། དེ་ནི་མི་རྣམས་ཀྱི་བསམ་བློའི་ནང་དེ་འདྲ་ཞིག་བསམ་གྱི་ཡོད་
པ་ལས་ལྷ་སྒྲུང་ལྟ་བུའི་བརྩམས་སྒྲུང་དེ་དག་བྱུང་བ་རེད། གལ་ཏེ་མི་རྣམས་ཀྱི་
བསམ་བློའི་ནང་དུ་ཡང་དེ་ལྟར་ཞིག་མེད་ཚེ། ལྷ་སྒྲུང་ཟེར་བ་ཡང་ཡོང་ཐབས་
བྲལ་བ་རེད།
རང་རེའི་བོད་རིགས་ཀྱི་འཆར་ཡན་རིང་ལུགས་ཀྱི་རྩོམ་པ་པོ་རྣམས་ཀྱིས་
འཆར་ཡན་རིང་ལུགས་ཀྱི་རྩོམ་ཉམས་ཀྱི་ཐོག་ནས་བརྩམས་ཆོས་ཇི་སྙེད་ཅིག་
208



རྩོམ་རིག་རྣམ་བཤད།
གསར་བསྐྲུན་བྱས་ ཡོད་ པ་ མ་ ཟད། རྩོམ་རིག་གི་བསམ་བློ་དང་སྒྱུ་ རྩལ་གྱི་
ཉམས་འགྱུར་ཐད་ལ་མི་རིགས་རང་ཉིད་ཀྱི་ཁྱད་ཆོས་མངོན་གསལ་དོད་པོ་ཞིག་
ཡོད་ལ། ནུབ་ཕྱོགས་ཀྱི་རྒྱལ་ཁབ་དང༌། མི་རིགས་གཞན་དང་མི་འདྲ་བར་
དགེ་མཚན་ལྡན་པའི་འཆར་ཡན་རིང་ལུགས་དང་ཡང་ན་དགེ་མཚན་མེད་པའི་
འཆར་ཡན་རིང་ལུགས་གང་ཅིར་ཐུན་མོང་མ་ཡིན་པའི་ཁྱད་ཆོས་ཡོད་པ་ཞིག་
ཡིན་པས། ནུབ་ཕྱོགས་ཁུལ་དུ་དར་བའི་འཆར་ཡན་རིང་ལུགས་ཀྱི་རྩོམ་ཐབས་
དང་མཚུངས་རྟགས་རྒྱག་མི་རུང་ངོ་།
ལྔ་པ། དངོས་ཡོད་རིང་ལུགས་དང་འཆར་
ཡན་རིང་ལུགས་ཀྱི་འབྲེལ་བའི་སྐོར།
འཆར་ཡན་རིང་ལུགས་དང་དངོས་ཡོད་རིང་ལུགས་གཉིས་ནི་རྣམ་པ་མི་
འདྲ་བའི་རྩོམ་རིག་གསར་རྩོམ་གྱི་བྱེད་ཐབས་མི་འདྲ་བ་གཉིས་ཡིན། འོན་ཏེ།
དེ་གཉིས་ཀྱི་ཁྱད་པར་ནི་ཕན་ཚུན་ལྟོས་པ་ཞིག་ཡིན་པ་ལས་ལྟོས་མེད་ཞིག་མ་
ཡིན་པ་མ་ཟད། དེ་གཉིས་ཕན་ཚུན་བརྒལ་མི་ཆོག་པའི་བར་མཚམས་ཤིག་ནི་
མ་ཡིན། དོན་དངོས་ཐོག་འཆར་ཡན་རིང་ལུགས་དང་དངོས་ཡོད་རིང་ལུགས་
གཉིས་རྟག་པར་ཚད་གཞི་མི་འདྲ་བའི་སྒོ་ནས་ཟུང་དུ་འབྲེལ་ཡོད་པ་ཞིག་ཡིན། །
དངོས་ཡོད་རིང་ལུགས་དང་འཆར་ཡན་རིང་ལུགས་ཀྱི་འབྲེལ་བའི་སྐོར་
ལ། ཕྱི་གླིང་པའི་མཁས་པ་དང་རྒྱལ་ནང་གི་མཁས་པ་ཚོས་ལྟ་ཞིབ་མཛད་པའི་
གསུང་གཏམ་ཇི་སྙེད་ཅིག་མཆིས་ཡོད་ལ། བོད་རིགས་ཀྱི་རྩོམ་རིག་ལོ་རྒྱུས་ཐོག་
ཏུ་ཡང་དངོས་ཡོད་རིང་ལུགས་དང་འཆར་ཡན་རིང་ལུགས་ཟུང་འབྲེལ་བྱས་ཏེ་
བརྩམས་པའི་བརྩམས་ཆོས་ ཡང་ ཆེས་ ཕུན་ སུམ་ ཚོགས་ པོ་ ཡོད། དཔེར་ན་
《གླིང་གེ་ སར་རྒྱལ་པོའི་སྒྲུང་》《མི་ལ་རས་པའི་རྣམ་ཐར་》《བྱ་སྤྲེལ་གཏམ་
209



ལེའུ་གཉིས་པ། གསར་རྩོམ་གྱི་སྐོར།
རྒྱུད་》《གཞོན་ནུ་ཟླ་མེད་ཀྱི་གཏམ་རྒྱུད་》སོགས་དུ་མ་ཡོད་ཅིང་བརྩམས་ཆོས་དེ་
དག་ནང་དངོས་ཡོད་རིང་ལུགས་དང་འཆར་ཡན་རིང་ལུགས་ཟུང་འབྲེལ་གང་
ཟབ་བྱས་ཡོད་པ་རེད། རྩོམ་པ་པོ་སངས་རྒྱས་རྒྱལ་མཚན་གྱིས་བརྩམས་པའི་
《མི་ལ་རས་པའི་རྣམ་ཐར་》ནང་ཁྱོན་ལེའུ་བཅུ་གཉིས་སུ་བགོས་ཏེ་བཀོད་ལ།
ནང་གསེས་སུ་ཐུན་མོང་སྲིད་པ་འཇིག་རྟེན་པའི་མཛད་པ་གསུམ་དང་མཆོག་
གྱུར་ཞི་བ་མྱང་འདས་ཀྱི་མཛད་པ་དགུ་བཀོད་པ་དང་། མི་ལ་རས་པའི་ལོ་རྒྱུས་
ལ་བརྟེན་ནས་“འཇིག་རྟེན་ནི་སྡུག་བསྔལ་གྱི་རྒྱ་མཚོ་དང་འདྲ་བ་” “འཆི་བ་མི་
རྟག་པ་”ཟེར་བའི་ཆོས་ཀྱི་བརྗོད་དོན་དེ་སྒྲུབ་པར་འདོད་པ་ཡིན་རུང་། ཕྱོགས་
གཞན་ཞིག་ནས་སྐབས་དེའི་སྤྱི་ཚོགས་ཀྱི་གནས་ཚུལ་དངོས་ཡང་མཚོན་པར་
བྱས་ཡོད། རྩོམ་པ་པོ་སྐབས་དེའི་སྤྱི་ཚོགས་ཀྱི་ལམ་ལུགས་ལ་མི་དགའ་བ་དང་།
སྙོམ་ཆུང་དང་ཐུབ་ཚོད་མྱོང་མཁན་རྣམས་ལ་སྙིང་རྗེ་སྐྱེ་བ། ཆོག་ཤེས་མེད་
པའི་འཕྲོག་བཅོམ་མཁན་དང་བཙན་དབང་གིས་གཞན་ལ་བརྙས་བཅོས་བྱེད་
མཁན་གཤེད་མ་ཕྱུག་པོའི་མཚང་བརྟོལ་བ་དང་། དེ་དག་ལ་དགག་པ་རྒྱག་པ་
སོགས་དུས་སྐབས་དེའི་སྤྱི་ཚོགས་ཀྱི་རྣམ་པ་དངོས་ཡང་གསལ་སྟོན་བྱས་ཡོད་ལ།
རྩོམ་པ་པོས་དངོས་ཡོད་རིང་ལུགས་དང་འཆར་ཡན་རིང་ལུགས་ཟུང་འབྲེལ་
བྱས་ཏེ་དངོས་ཡོད་ཀྱི་གནས་ཚུལ་དེ་དག་མཚོན་པར་བྱས་པ་དང་ཆབས་ཅིག་
རྟོག་པ་འཆར་ཡན་རིང་ལུགས་ཀྱི་ཐོག་ནས་རྩོམ་པ་པོའི་ཕུགས་འདུན་དང་བློ་
ཕྱོགས་དེ་གསལ་བར་མཚོན་པར་བྱས་ཡོད། དེ་ལྟར་དངོས་ཡོད་རིང་ལུགས་
དང་འཆར་ཡན་རིང་ལུགས་གཉིས་གསར་རྩོམ་བྱེད་ཐབས་མི་འདྲ་བ་གཉིས་
ཡིན་རུང་། དེ་གཉིས་ཕན་ཚུན་ཁ་གཏད་དུ་ལངས་པའམ་འགལ་ཟླར་གྱུར་པ་
ཞིག་མ་ཡིན་པར་གཅིག་གྱུར་དང་ཟུང་འབྲེལ་བྱེད་ཐུབ་པ་ཞིག་ཡིན། དེ་ནི་ཀོ་
རྨོ་རུ་ཡིས་གསུངས་པ་ལྟར་“ རྩོམ་རིག་སྒྱུ་རྩལ་ཐོག་གི་འཆར་ཡན་རིང་ལུགས་
དང་དངོས་ཡོད་རིང་ལུགས་གཉིས་ཀྱི་དོན་ངོ་མའི་ ཐོག་གི་བསམ་བློ་སྐབས་
འགར་སོ་སོར་ཕྱེ་རྒྱུ་ནི་ཤིན་ཏུ་དཀའ་ངལ་ཆེ་བ་ཞིག་ཡིན། སྔ་མའི་ནང་བརྩེ་
210



རྩོམ་རིག་རྣམ་བཤད།
དུང་གཙོ་བོར་འཛིན་ཡོད་པ་དང༌། ཕྱི་མའི་ནང་བློ་གྲོས་གཙོ་བོར་འཛིན་ཡོད་
པ་དེ་དག་ནི་སྤྱིའི་ཕྱོགས་ལྷུང་ཞིག་ཡིན། འོན་ཏེ་བརྩེ་དུང་དང་བློ་གྲོས་གཉིས་
ཀ་ནི་མི་རྣམས་ལ་འཛོམས་དགོས་པའི་བསམ་པའི་འགུལ་བསྐྱོད་ཞིག་ཡིན་པ་
དང༌། མི་གཅིག་ལ་བརྩེ་དུང་ཁོ་ན་ཡོད་པ་ལས་བློ་གྲོས་མེད་པ་དང་། ཡང་ན་
བློ་གྲོས་ཁོ་ན་ཡོད་པ་ལས་བརྩེ་དུང་མེད་པ་ཞིག་བརྗོད་མི་ཐུབ་པས་སོ” ཞེས་
གསུངས་ལ། ཡང་ཁོང་གིས་ “ རིག་ རྩལ་ནི་དངོས་ཡོད་ཀྱི་འཚོ་བར་ མཐའ་
དཔྱོད་དང་མཚོན་པར་བྱས་པ་ཞིག་ཡིན། གལ་སྲིད་ལྟ་ཕྱོགས་དེའི་ཐད་ནས་
བཤད་ན། རིག་རྩལ་འགུལ་སྐྱོད་ཀྱི་ངོ་བོ་ནི་དངོས་ཡོད་རིང་ལུགས་པ་ཡིན་
དགོས་ངེས་ཤིག་ཡིན། འོན་ཏེ་རིག་ རྩལ་གྱི་འགུལ་སྐྱོད་ནི་ གཟུགས་ བཀོད་
བསམ་གཞིགས་བྱས་ཆོག་པ་མ་ཟད། བསམ་པའི་བཀོད་པ་བྱས་ཆོག་ལ། རབ་
བཏགས་ཡང་བྱས་ཆོག་པ་ཞིག་ཡིན། དེ་ལྟར་གསར་རྩོམ་བྱེད་པའི་བརྒྱུད་རིམ་
ནང་དུ་ཁྱེད་ཀྱིས་དེ་ནི་གཟུགས་མེད་གྲིབ་བཟོ་བྱས་པ་ཞིག་རེད་འདུག་ཅེས་
བརྗོད་ཆོག རྒྱུ་མཚན་དེའི་ཐོག་ནས་རིག་རྩལ་འགུལ་བསྐྱོད་བྱེད་པའི་ངོ་བོ་
ཡང་འཆར་ཡན་རིང་ལུགས་ཡིན་དགོས་ངེས་ཤིག་ཡིན་པ་དེ་རེད་”(《འཆར་
ཡན་རིང་ལུགས་དང་དངོས་ཡོད་རིང་ལུགས་》《གསར་བརྗེའི་དངོས་ཡོད་རིང་
ལུགས་དང་གསར་བརྗེའི་འཆར་ཡན་རིང་ལུགས་ཟུང་འབྲེལ་བྱེད་རྒྱུའི་སྐོར་
གླེང་བ་》ཅེས་པའི་ཤོག་གྲངས་16 - 17བར་)ཅེས་གསུངས་ཡོད་པ་རེད།
ཕྱི་རྒྱལ་དང་ཀྲུང་གོའི་རྩོམ་རིག་ལོ་རྒྱུས་ཀྱི་དོན་དངོས་ནས་ར་སྤྲོད་བྱས་
པར་རྩོམ་པ་པོ་གཅིག་གི་བརྩམས་ཆོས་ཡོངས་རྫོགས་བལྟས་ནའང་འདྲ། ཡང་
ན་བརྩམས་ཆོས་གཅིག་བལྟས་ནའང་འདྲ་དེ་དག་ཚང་མའི་ནང་ དྭངས་ཤིང་
གཙང་བའི་དངོས་ཡོད་རིང་ལུགས་ཁོ་ན་ཡིན་པའི་བརྩམས་ཆོས་ཡང་ཡིན་ཏུ་
དཀོན་པ་ཞིག་ཡིན། རྟག་པར་རྩོམ་པ་པོ་གཅིག་གི་བརྩམས་ཆོས་ གཅིག་ལ་
མཚོན་ན། དེའི་ནང་དུ་དུས་སྐབས་སྔ་མའི་སྤྱིའི་ཕྱོགས་ལྷུང་ནི་འཆར་ཡན་རིང་
ལུགས་ཡིན་པ་དང་། འོན་ཏེ་དེའི་ནང་དུ་དངོས་ཡོད་རིང་ལུགས་ཀྱི་རྒྱུ་རྐྱེན་
211



ལེའུ་གཉིས་པ། གསར་རྩོམ་གྱི་སྐོར།
ཚུད་ཡོད་པ་ཞིག་དང་། བརྩམས་ཆོས་མཇུག་ངོས་སུ་དངོས་ཡོད་རིང་ལུགས་ཀྱི་
ཕྱོགས་ལྷུང་ཡིན་པ་དང༌། འོན་ཀྱང་དེའི་ནང་དུ་ཡང་འཆར་ཡན་རིང་ལུགས་
ཀྱི་རྒྱུ་རྐྱེན་འདྲེས་ཡོད་པ་ཞིག་ཡིན། བརྩམས་ཆོས་གཅིག་ལ་བལྟས་ནའང་།
བརྩམས་ཆོས་འགའ་ཤས་ཀྱི་འཚོ་བ་དེ་དངོས་ཡོད་ཡིན་ལ་དཔེ་མཚོན་ལྡན་པའི་
རྨང་གཞིའི་ཐོག་རྩོམ་འབྲི་བྱས་པ་ཞིག་ཡིན་རུང་། དེའི་ནང་དུ་ཡང་ཕུགས་
བསམ་གྱི་འདུན་པ་ཆེས་ཆེར་མཚོན་པར་བྱས་ཡོད་པ་དང་། བརྩམས་ཆོས་
འདིའི་སྤྱིའི་ཕྱོགས་ལྷུང་དེ་དངོས་ཡོད་རིང་ལུགས་ཤིག་ཡིན་ཀྱང་འཆར་ཡན་
རིང་ལུགས་ཀྱི་རྒྱུ་རྐྱེན་ཇི་སྙེད་ཅིག་ཚུད་ཡོད་པ་རེད། བརྩམས་ཆོས་འགའ་རེས་
སྤྲོ་སྣང་ཆེན་པོས་ཕུགས་བསམ་དོན་གཉེར་བྱས་ཡོད་ཀྱང༌། དེའི་ནང་དུ་དངོས་
ཡོད་རིང་ལུགས་ལ་ཞིབ་ཏུ་དབྱེ་འབྱེད་བྱེད་རྒྱུ་ཡང་འདྲེས་ཡོད་རྐྱེན་བརྩམས་
ཆོས་དེའི་ ནང་ དུ་ དངོས་ཡོད་ རིང་ལུགས་ཀྱི་ རྒྱུ་རྐྱེན་ཚུད་ཡོད་ པ་ ཞིག་ ཡིན།
དེའི་ཐོག་ནས་འཆར་ཡན་རིང་ལུགས་དང་དངོས་ཡོད་རིང་ལུགས་གཉིས་མེ་ཆུ་
མཐུན་ཐབས་མེད་པ་ནང་བཞིན་གཅིག་མ་ཡིན་པར་ཕན་ཚུན་འབྲེལ་བ་བྱེད་
ཐུབ་པ་དེ་གསལ་བཤད་བྱས་ཡོད། དཔེར་ན་《མི་ལ་རས་པའི་མགུར་འབུམ་》
གྱི་སྤྱིའི་ཕྱོགས་ལྷུང་ནི་འཆར་ཡན་རིང་ལུགས་ཡིན་པ་དང༌། ཡང་དངོས་ཡོད་
རིང་ལུགས་ཀྱི་རྒྱུ་རྐྱེན་ཡང་ཚུད་ཡོད་པ་ཞིག་ཡིན་པ་དང་། ཡང་《གཞོན་ནུ་ཟླ་
མེད་ཀྱི་གཏམ་རྒྱུད་》དང་《སྣང་སའི་རྣམ་ཐར་》ལྟ་བུའི་བརྩམས་ཆོས་ཀྱི་སྤྱིའི་
ཕྱོགས་ལྷུང་ནི་དངོས་ཡོད་རིང་ལུགས་ཡིན་པ་དང༌། དེའི་ནང་དུ་ཡང་འཆར་
ཡན་རིང་ལུགས་ཀྱི་རྒྱུ་རྐྱེན་མང་པོ་ཚུད་ཡོད་པ་ཞིག་ཡིན། །
དཔེར་ན་《མི་ལ་རས་པའི་མགུར་འབུམ་》ནང་རྩོམ་པ་པོས་ཐོག་མར་ཡུལ་
ལྗོངས་ཀྱི་མཛེས་ཚུལ་ མཐོང་ རྗེས་ ཡིད་ལ་ གང་ ཤར་ འབྲི་བ་དང༌། དེ་ནས་
འཇིག་རྟེན་གྱི་ལུགས་སྲོལ་ལ་རང་གི་ལྟ་བ་ཅི་བཟུང་བ་འབྲི་བ་དང་། མཐར་
ཆོས་སྒོམ་ནས་སངས་རྒྱས་ཚུལ་འབྲི་བ་སོགས་རིགས་གསུམ་པོ་མཉམ་དུ་དམ་
པོར་འབྲེལ་ཏེ་རྩོམ་འབྲི་བྱས་ཡོད་པ་དང་། མགུར་འབུམ་གྱི་ནང་དོན་ནི་ཆེས་
쑁의 거
212



རྩོམ་རིག་རྣམ་བཤད།
ཕུན་སུམ་ཚོགས་པོ་ཞིག་ཡོད་པ་དེའི་ནང་ཆོས་ལུགས་ཀྱི་མཚན་ཉིད་རིག་པ་གོ་
སླ་བོར་འགྲེལ་བཤད་བྱེད་པ་དང་། འཇིག་རྟེན་གྱི་ལུགས་སྲོལ་དང་མི་རྣམས་
ཀྱི་བསམ་ཚུལ་མགུར་དུ་བླངས་པ་དང༌། སྤྱི་ཚོགས་གོང་རིམ་གྱིས་མི་ལ་མགོ་
བསྐོར་གཏོང་བ་དང་། ཆོས་པ་འགའ་ཞིག་གིས་རྫུན་གཏམ་བཤད་པ་ལ་དགག་
པ་རྒྱབ་པ། རང་བྱུང་ཁམས་ཀྱི་ཡུལ་ ལྗོངས་དང་ ཕ་ཡུལ་ གྱི་མཛེས་ སྡུག་ ལ་
གཟེངས་སུ་ བསྟོད་ པ་ བཅས་ ཡིན། བརྩམས་ ཆོས་ དེའི་སྤྱིའི་ ཕྱོགས་ ལྷུང་ནི་
འཆོར་ཡན་རིང་ལུགས་ཡིན་ཡང་དེའི་ནང་སྤྱི་ཚོགས་ཀྱི་གནས་ཚུལ་དངོས་མང་
པོ་ཞིག་གསལ་མཚོན་བྱས་ཡོད་ལ། དངོས་ཡོད་རིང་ལུགས་ཀྱི་རྒྱུ་རྐྱེན་མང་པོ་
ཞིག་ཟུང་འབྲེལ་ཡང་བྱས་ཡོད་པ་རེད། །
འདིར་གསལ་བཤད་བྱེད་དགོས་པ་ཞིག་ནི། ང་ཚོས་འཆར་ཡན་རིང་
ལུགས་ཀྱི་གཅིག་གྱུར་རང་བཞིན་ལ་གོ་བ་ལེན་སྐབས། ཐོག་མར་སྤྱིའི་ཕྱོགས་
ལྷུང་ལ་དམིགས་པ་ཞིག་ཡིན་པ་སྟེ། བརྩམས་ཆོས་དེའི་རྩ་བའི་ཕྱོགས་ལྷུང་དེ་
དངོས་ཡོད་རིང་ལུགས་དང་ཡང་ན་རྩ་བའི་ ཕྱོགས་ ལྷུང་དེ་འཆར་ཡན་རིང་
ལུགས་ཡིན་པ། གཞན་ཞིག་ནི། བརྩམས་ཆོས་དེའི་ནང་དུ་མང་ཉུང་མི་ལྟོས་
པར་ཕན་ཚུན་མཉམ་དུ་འབྲེལ་ཡོད་པའི་འཆར་ཡན་རིང་ལུགས་དང་ཡང་ན་
དངོས་ཡོད་རིང་ལུགས་དེ་ཡིན། རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་བརྩམས་
ཆོས་ཀྱི་ རྩ་ བའི་ ཕྱོགས་ ལྷུང་དེ་དངོས་ཡོད་རིང་ལུགས་བརྒྱ་ཆ་ལྔ་བཅུ་དང་།
འཆར་ཡན་རིང་ལུགས་བརྒྱ་ཆ་ལྔ་བཅུ་བྱས་པ་ཞིག་ཡོད་པ་མ་ཡིན་ལ། གཏན་
འཁེལ་བྱེད་ཐུབ་པ་ཞིག་མ་ཡིན་པར་མ་ཟད། ཟུང་འབྲེལ་དེ་ལྟར་བྱེད་དགོས་
པའི་རེ་འདུན་ཡང་བཏོན་མི་ཐུབ་པ་ཞིག་ཡིན། བརྩམས་ཆོས་ཅི་འདྲ་ཞིག་ཡིན་
རུང་དེ་དག་ཚང་མར་གཙོ་བོའི་ཕྱོགས་ལྷུང་རེ་ཡོད་པ་ཞིག་ཡིན། །
འཆར་ཡན་རིང་ལུགས་དང་དངོས་ཡོད་རིང་ལུགས་ཀྱི་རྩོམ་ཐབས་མི་
འདྲ་བ་གཉིས་ལ་ཆེས་ཐོག་མར་ཞིབ་འཇུག་དང་གསལ་བཤད་བྱེད་མཁན་ནི་
འཇར་མན་གྱི་ཤི་ལོའོ་ཡིན་ལ་དེ་གཉིས་ཀྱི་འབྲེལ་བའི་སྐོར་ལ་གསུངས་མཁན་
213



ལེའུ་གཉིས་པ། གསར་རྩོམ་གྱི་སྐོར།
ཡང་ཐོག་མར་དེ་ཡིན། ཁོང་ གིས་ གསུངས་ དོན་ “ མཛེས་སྡུག་གི་བྱ་དངོས་
མཐའ་དག་ནི་ངེས་པར་དུ་ཕྱོགས་གཅིག་ནས་རང་བྱུང་དང་གཅིག་མཐུན་བྱེད་
དགོས་ལ། ཕྱོགས་ གཞན་ ཞིག་ནས་ ཕུགས་ བསམ་ དང་ གཅིག་ མཐུན་བྱེད་
དགོས་པ་རེད་” ཅེས་དང་། ཡང་ཁོང་གིས་ “ མཛེས་རིག་གི་ཚད་གཞི་དངོས་
འབྲེལ་དེ་ནི་བབ་ཆགས་ པའི་ གཤིས་རྒྱུད་དང་ ཡིད་འབྱུང་ བའི་ གཤིས་རྒྱུད་
མཉམ་དུ་སྒྲིལ་བར་བྱེད་རྒྱུ་དེ་རེད་”(《བབ་ཆགས་ཀྱི་ཇི་བཞིན་བརྗོད་པའི་སྙན་
ཚིག་དང་ཡིད་འབྱུང་བའི་སྙན་ཚིག་གི་སྐོར་གླེང་བ་》ཅེས་པའི་ཤོག་གྲངས་2པ་
དང་47ལ་གསལ་)ཅེས་གསུངས་ཡོད་པ་དང་། ཨུ་རུ་སུའི་གྲགས་ཅན་རྩོམ་པ་
པོ་ ཀོར་ ཀིས་ རང་ ཉིད་ཀྱི་ གསར་རྩོམ་བྱེད་ པའི་ ཉམས་མྱོང་ལ་ གཞིགས་ཏེ་
གསུངས་དོན་“པ་འར་ཀྲ་ཁེ་། ཐུ་ག་ལོ་ཕུ། ཐོ་འར་སི་ཐ། གོ་ཀ་ལི། ལེ་སི་ཁ་
ཕུ་སོགས་གནའ་བོའི་རྩོམ་པ་པོའི་སྐོར་གླེང་ན། ང་ཚོས་རྦད་དེ་ཡང་དག་པའི་
སྒོ་ནས་ཁོང་རྣམས་པ་ཡང་སྙིང་འཆར་ཡང་རིང་ལུགས་ཡིན་པ་དང་། དངོས་
ཡོད་རིང་ལུགས་པ་ཡིན་པའི་སྐོར་བརྗོད་ཐུབ་རྒྱུ་དེ་ནི་ཤིན་ཏུ་དཀའ་ངལ་ཆེ་བ་
ཞིག་ཡིན། རླབས་ཆེན་ གྱི་སྒྱུ་ རྩལ་ མཁས་ ཅན་ དེ་ དག་ གི་ གཟུགས་ སྟེང་དུ།
དུས་ནམ་ཡང་དངོས་ཡོད་རིང་ལུགས་དང་འཆར་ཡན་རིང་ལུགས་མཉམ་དུ་
སྒྲིལ་ཡོད་པ་ནང་བཞིན་ཞིག་རེད། འཆར་ཡན་རིང་ལུགས་དང་དངོས་ཡོད་
རིང་ལུགས་མཉམ་དུ་སྤུངས་པའི་གནས་ལུགས་དེ་ནི་རང་རྒྱལ་གྱི་ཕུལ་བྱུང་རྩོམ་
རིག་སྒྱུ་རྩལ་གྱི་ཁྱད་ཆོས་མངོན་གསལ་དོད་ཤོས་དེ་ཡིན་པ་དང་དེས་ང་ཚོའི་
རྩོམ་རིག་སྒྱུ་རྩལ་ཉིན་བཞིན་མངོན་གསལ་དོད་དུ་འགྲོ་བ་མ་ཟད། འཛམ་གླིང་
ཁྱོན་ཡོངས་ཀྱི་རྩོམ་རིག་སྒྱུ་རྩལ་ལ་ཤུགས་རྐྱེན་གཏིང་ཟབ་ཅིག་ཡོད་པ་དང༌།
དེ་ནི་ཐུན་མོང་མ་ཡིན་པའི་གསར་བསྐྲུན་གྱི་རང་བཞིན་དང་སྟོབས་ཤུགས་དེ་
རེད་”(《ངས་ཅི་འདྲ་བྱས་ཏེ་རྩོམ་འབྲི་སློབ་སྦྱོང་བྱས་པ་》《རྩོམ་རིག་སྒྱུ་རྩལ་
སྐོར་གླེང་བ་》ཅེས་པའི་ཤོག་གྲངས་162ལ་གསལ་)ཅེས་གསུངས་ཡོད་པ་ལྟར་
རེད། གོང་སྨོས་དེ་དག་ནས་ང་ཚོས་ཤེས་ཐུབ་པར་འཆར་ཡན་རིང་ལུགས་དང་
214
io
ir
io



རྩོམ་རིག་རྣམ་བཤད།
དངོས་ཡོད་རིང་ལུགས་གཉིས་གསར་རྩོམ་བྱེད་ཐབས་མི་འདྲ་བ་གཉིས་ཡིན་
རུང་། དེ་གཉིས་མེ་ཆུ་མཐུན་ཐབས་མེད་པ་ནང་བཞིན་གཅིག་མ་ཡིན་པར་
ཚད་གཞི་ མི་ འདྲ་ བའི་ སྒོ་ ནས་ ཕན་ ཚུན་ ཟུང་ འབྲེལ་ བྱས་ ཆོག་ པ་ མ་ ཟད།
འབྲེལ་བ་དམ་ཟབ་ཡོད་པ་ཞིག་ཀྱང་ཡིན་ནོ། །
དྲུག་པ། གསར་བརྗེའི་དངོས་ཡོད་རིང་ལུགས་
དང་གསར་བརྗེའི་འཆར་ཡན་རིང་ལུགས་
ཟུང་འབྲེལ་བྱེད་དགོས་རྒྱུའི་སྐོར།
རང་རྒྱལ་གྱི་སྤྱི་ཚོགས་རིང་ལུགས་ཀྱི་དུས་སྐབས་སུ། བློ་མཐུན་མའོ་ཙེ་
ཏུང་གིས་མ་ཁེ་སི་རིང་ལུགས་ཀྱི་རིགས་པའི་གཞུང་ལུགས་ གཞིར་བཞག་སྟེ།
རང་རྒྱལ་ཀྱི་རྩོམ་རིག་སྒྱུ་རྩལ་འཕེལ་བའི་ལོ་རྒྱུས་ཀྱི་ཉམས་མྱོང་དང༌། “ ལྔ་
བཞི་ལས་འགུལ” ཚུན་གྱི་གསར་བརྗེའི་རྩོམ་རིག་གསར་རྩོམ་གྱི་ ཉམས་མྱོང་
ཕྱོགས་བསྡོམས་མཛད་པ་དང༌། བཅིངས་བཀྲོལ་ཐོབ་རྗེས་ཀྱི་སྤྱི་ཚོགས་རིང་
ལུགས་ཀྱི་གསར་བརྗེ་དང་སྤྱི་ཚོགས་རིང་ལུགས་ཀྱི་འཛུགས་བསྐྲུན་གྱི་རྣམ་པ་
གསར་པ་དང༌། གསར་བརྗེའི་ རྩོམ་རིག་སྒྱུ་ རྩལ་ གྱི་གསར་རྩོམ་ཉམས་མྱོང་
ཕྱོགས་བསྡོམས་མཛད་པར་མ་ཟད། རྒྱལ་སྤྱིའི་འབྱོར་མེད་གྲལ་རིམ་གྱི་རྩོམ་
རིག་ཐད་ཀྱི་སྔོན་ཐོན་ཉམས་མྱོང་ཡང་ཚུར་བླངས་ཏེ་1958ལོར་བློ་མཐུན་མའོ་
ཙེ་ཏུང་གིས་གསར་བརྗེའི་དངོས་ཡོད་རིང་ལུགས་དང་གསར་བརྗེའི་ འཆར་
ཡན་རིང་ལུགས་ཟུང་འབྲེལ་བྱེད་པའི་གསར་རྩོམ་གྱི་བྱ་ཐབས་བཏོན་གནང་བ་
རེད། འདི་ནི་ང་ཚོས་གསར་རྩོམ་བྱེད་སྐབས་ངེས་པར་དུ་ལག་ལེན་བསྟར་
དགོས་པའི་བྱེད་ཐབས་ཤིག་ཡིན་པ་དང་། མ་ཁེ་སི་རིང་ལུགས་ཀྱི་ཁྲིད་སྟོན་
བྱེད་པའི་འཇིག་རྟེན་ལྟ་ཚུལ་དང་། གསར་བརྗེའི་དངོས་ཡོད་རིང་ལུགས་དང༌
215



ལེའུ་གཉིས་པ། གསར་རྩོམ་གྱི་སྐོར།
གསར་བརྗེའི་ འཆར་ཡན་རིང་ལུགས་ཟུང་སྦྲེལ་བྱེད་ པའི་ གསར་རྩོམ་གྱི་བྱ་
ཐབས་ཀྱང་ཡོད་པས། ང་ཚོའི་རྩོམ་རིག་ལ་སྲོག་ཡོད་པ་རེད། དཔེར་ན། ད་
ལྟ་རང་རེའི་《བོད་ཀྱི་རྩོམ་རིག་སྒྱུ་རྩལ་》དང་《སྦྲང་ཆར་》《ཟླ་ཟེར་》ལ་སོགས་
པའི་དུས་དེབ་དང༌། 《གངས་རྒྱན་པད་མ་》དང་《སྨྱུག་གསར་》《སྤང་རྒྱན་མེ་
ཏོག་》ལ་སོགས་པའི་ཚགས་པར་གྱི་པར་ལྷོའི་ཐོག་བཀོད་པའི་བརྩམས་ཆོས་
དང་བརྩམས་སྒྲུང་སྙན་ངག་སོགས་མང་ཆེ་བ་ནི་གསར་བརྗེའི་དངོས་ཡོད་རིང་
ལུགས་དང་ གསར་ བརྗེའི་ འཆར་ ཡན་ རིང་ ལུགས་ ཟུང་ དུ་ འབྲེལ་ བའི་ རྩོམ་
ལེགས་པོ་དང་ཅུང་ཟད་ལེགས་པོ་ཞིག་ཡིན་པ་ལྟ་བུ་རེད། རྩོམ་དེ་དག་ལ་
གསར་བརྗེའི་ནང་དོན་གྱི་སྲོག་དང་ལྡན་པར་མ་ཟད། རྩོམ་རིག་སྒྱུ་རྩལ་ གྱི་
སྲོག་ཀྱང་ཡོད་ལ། དུས་རབས་ཀྱི་ཁྱད་ཆོས་དང་མི་རིགས་ཀྱི་ཁྱད་ཆོས་ཀྱང་
བཅོས་མིན་མངོན་ཡུལ་དུ་ལྡན་པ་ཞིག་རེད།
རང་རྒྱལ་དང་ཕྱི་རྒྱལ་གྱི་རྩོམ་རིག་གི་ལོ་རྒྱུས་ཐོག་ཏུ་རླབས་ཆེན་གྱི་སྒྱུ་
རྩལ་མཁས་དབང་མང་པོ་ཞིག་དུས་རབས་མི་འདྲ་བ་དང༌། ཁོ་ཚོའི་བྱེ་བྲག་གི་
རང་བཞིན་ནམ་རང་གཤིས་དང་རྩོམ་གྱི་ཁྱད་ཉམས་མི་འདྲ་བ་སྣ་ཚོགས་ཡོད་
ཀྱང་། འགའ་རེ་ལ་དངོས་ཡོད་རིང་ལུགས་ཀྱི་བསམ་པ་ལྡན་ཡོད་པ། འགའ་
རེ་ཀྱིས་ཞིབ་བསྐོས་ཚགས་དཀྲོལ་དང་དངོས་བྲིས་ཀྱི་འབྲི་སྟངས་ལ་བརྟེན་པའི་
དགེ་མཚན་ལྡན་ཡོད་པ་དང༌། འགའ་རེས་བག་ཡངས་དང་བློ་ཁོག་ཆེན་པོའི་
སྒོ་ནས་འཕྲུལ་སྣང་གི་ཡུལ་ཁམས་རྩོམ་འབྲིའི་ཐབས་ལ་བརྟེན་ནས་རྣམ་པར་
རྒྱལ་བར་བྱེད་ཀྱི་ཡོད། འོན་ཏེ་ཁོང་ཚོའི་རྩོམ་རིག་ནང་དུ་རྟག་པར་དངོས་
ཡོད་རིང་ལུགས་ཀྱི་བསམ་པ་དང་འཆར་ཡན་རིང་ལུགས་ཀྱི་བསམ་པ་གཉིས་
མཚོན་པར་བྱེད་ཀྱི་ཡོད་པ་མ་ཟད་ཚད་མི་འདྲ་བའི་སྒོ་ནས་སྒྱུ་རྩལ་གྱི་རྩོམ་
ཐབས་དེ་གཉིས་ཟུང་སྦྲེལ་ཡང་བྱེད་ཀྱི་ཡོད་པ་རེད། ཁོ་ཚོས་འཚོ་བ་དངོས་ཀྱི་
ནང་དུ་གནས་པའི་ལུགས་དང་མི་མཐུན་པའི་སྣང་ཚུལ་ཐེར་འདོན་བྱེད་པའི་
སྐབས་སུ་རྟག་པར་ཁོ་ཚོའི་སྤྱི་ཚོགས་ཀྱི་ཕུགས་བསམ་དང༌། དགའ་ཞེན་དང་།
216



རྩོམ་རིག་རྣམ་བཤད། །
སྡང་སེམས་སོགས་མངོན་གསལ་དོད་པོས་བརྩམས་ཆོས་ནང་ནས་མཚོན་པར་
བྱེད་པ་དང་ཆབས་ཅིག་ཁོ་ཚོས་གསར་བརྗེ་ལ་དགའ་ཞེན་དང་བླ་ན་མེད་པའི་
ཕུགས་བསམ་དེ་དངོས་ཡོད་འཚོ་བའི་ནང་ནས་མཚོན་གང་ཐུབ་བྱེད་ཀྱི་ཡོད་པ་
རེད། །
གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་
ལུགས་ཟུང་དུ་འབྲེལ་བའི་གསར་རྩོམ་གྱི་བྱེད་ཐབས་དེའི་རྩ་བའི་ཁྱད་ཆོས་འདི་
འདྲ་འགའ་ཡོད་པ་སྟེ། །
1. ཐོག་མར་གསར་བརྗེའི་དངོས་ཡོད་རིང་ལུགས་དང་གསར་བརྗེའི་
འཆར་ཡན་རིང་ལུགས་ཟུང་སྦྲེལ་བྱེད་པའི་གསར་རྩོམ་གྱི་བྱེད་ཐབས་དེས་རྩོམ་
པ་པོས་གསར་རྩོམ་བྱེད་པའི་ནང་རང་རྟོགས་ཀྱིས་ཕུགས་བསམ་དང་དངོས་
ཡོད་གཅིག་ཏུ་འབྲེལ་དགོས་པའི་རེ་བ་བཏོན་ཡོད་ལ། གསར་བརྗེའི་འཆར་
ཡན་རིང་ལུགས་ཞེས་པ་དོན་ངོ་མའི་ཐོག་ཏུ་དེ་ནི་གསར་བརྗེའི་ཕུགས་བསམ་
རིང་ལུགས་དེ་རེད།
གསར་བརྗེའི་ ཕུགས་ བསམ་ དེ་ དང༌ ཕྱི་རོལ་ཡུལ་ གྱི་ བྱ་དངོས་ རྣམས་
འབྲེལ་བ་དམ་ཟབ་བྱས་ ཏེ་ གཅིག་འདུ་ ཡོང་བ་བྱ་རྒྱུ་དེ་ནི། གསར་བརྗེའི་
དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་ཟུང་སྦྲེལ་
བྱེད་པའི་རྩ་བའི་ཁྱད་ཆོས་དེ་ཡིན། རྩོམ་པ་པོ་རྣམས་ཀྱིས་ཕྱོགས་གཅིག་ནས་
འཚོ་བ་དངོས་ལ་གཞིར་བཟུང་དགོས་པ་མ་ཟད། ཕྱོགས་གཞན་ཞིག་ནས་ཚད་
མཐོའི་ཕུགས་བསམ་གྱི་ཕྱོགས་སུ་ཁ་གཏད་དེ་འཚོ་བར་ངོས་འཛིན་དང་གཅིག་
སྡུད་བྱེད་ དགོས་ལ། གསར་བརྗེའི་ འཕེལ་རྒྱས་ཀྱི་ནང་ནས་ ཕུགས་ བསམ་
མཚོན་ཐུབ་པ་དང་། གསར་བརྗེའི་ཕུགས་བསམ་དེ་དངོས་ཡོད་ཀྱི་ནང་དུ་
འདྲེས་པར་བྱས་ཏེ་རྩོམ་འབྲི་བྱེད་དགོས་པ་རེད། རྩོམ་པ་པོ་སུ་དང་སུ་ལའང་
ཕུགས་བསམ་རེ་ཡོད་མོད། འོན་ཀྱང་ཕུགས་བསམ་ཞེས་པ་དེ་ཡང་སྙིང་ཅི་ཞིག་
ཡིན་ནམ་ཞེ་ན་འདི་ནི་གནད་དོན་ཅུང་རྙོག་པོ་ཞིག་རེད། གང་ལགས་ཤེ་ན་
217



ལེའུ་གཉིས་པ། གསར་རྩོམ་གྱི་སྐོར།
དུས་རབས་གཅིག་དང་གཅིག་འདྲ་བ་ཞིག་མེད་ལ། དུས་རབས་གཅིག་གི་ནང་
དུའང་མི་གཅིག་དང་གཅིག་འདྲ་བ་ཞིག་མེད་པར་མ་ཟད། ཕུགས་བསམ་ཞེས་
པར་སྤྱི་ཚོགས་ཀྱི་རང་བཞིན་དང་གྲལ་རིམ་གྱི་རང་བཞིན་ལྡན་ཡོད། སྤྱི་ཚོགས་
གང་འདྲ་ཞིག་གི་ནང་གནས་ཡོད་ན་སྤྱི་ཚོགས་དེ་ཉིད་ཀྱི་ཕུགས་བསམ་སྐྱེ་ཞིང་།
གྲལ་རིམ་གང་འདྲ་ཞིག་གི་ལང་ཕྱོགས་སུ་ལངས་ཡོད་ན་གྲལ་རིམ་དེ་ཉིད་ཀྱི་
ཕུགས་བསམ་སྐྱེ་ཡི་ཡོད། ཕུགས་བསམ་ཞེས་པའི་དོན་གནད་འདི་དོན་དམ་
པའི་ངོས་ནས་བཤད་ན་མིའི་འཇིག་རྟེན་ལྟ་བའི་གནད་དོན་ཞིག་རེད། མི་ཞིག་
འཛམ་གླིང་ཐོག་འཚོ་ཞིང་གནས་པ་ན་དེ་ལ་རང་རང་གི་འབད་བརྩོན་བྱེད་པའི་
དམིགས་ཡུལ་གང་ཞིག་ལྡན་འོས་པ་དང༌། སྤྱི་ཚོགས་ཅི་འདྲ་ཞིག་ནི་ཕུགས་
བསམ་དང་མཐུན་པའི་སྤྱི་ཚོགས་ཡིན་གྱི་གནད་དོན་འདི་ནི་མི་སོ་སོའི་འཇིག་
རྟེན་ལྟ་བ་དང་དམ་པོར་འབྲེལ་བ་ཞིག་ཡིན་པས་རྩོམ་པ་པོའི་བརྩམས་ཆོས་ནང་
དུ་ཡང་ གནད་དོན་ དེ་ མངོན་ གསལ་ ཤིན་ ཏུ་དོད་ པོ་ ཞིག་ཡོད། དཔེར་ན།
བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་རྒྱལ་སྲིད་སྣ་བདུན་ལ་སྦྱར་བའི་བརྩམས་
ཆོས་ཁག་གི་བརྗོད་དོན་དང་ཕུགས་བསམ་ནི་གཏན་ནས་མི་འདྲ་བ་ཞིག་ཡིན།
དཔེར་ན། 《མི་ལ་རས་པའི་མགུར་གླུའི་》ནང་བྲིས་པའི་རྒྱལ་སྲིད་སྣ་
བདུན་ལ་སྦྱར་བའི་བརྩམས་ཆོས་དང་དོན་གྲུབ་རྒྱལ་གྱིས་བརྩམས་པའི་《རྒྱལ་
སྲིད་སྣ་བདུན་ལ་སྦྱར་བའི་འབེལ་གཏམ་》གཉིས་ཀྱི་རྩོམ་པ་པོ་གཅིག་ནས་དུས་
རབས་མི་འདྲ་བ་ དང༌། གཉིས་ནས་ ལྟ་ཚུལ་ མི་ འདྲ་བའི་རྐྱེན་ གྱིས་ཕུགས་
བསམ་མི་འདྲ་བ་རེ་བཏོན་ཡོད་ལ། ཕུགས་བསམ་དང་དངོས་ཡོད་ཟུང་འབྲེལ་
བྱ་རྒྱུའི་ཐད་ལ་ཡང་ཁྱད་པར་ཆེན་པོ་ཡོད། མི་ལ་རས་པའི་མགུར་འབུམ་ནང་
རྩོམ་པ་པོའི་ཕུགས་བསམ་དེ་དཔོག་པར་དཀའ་བའི་ཡུལ་ཁམས་ཤིག་རྩོམ་འབྲི་
བྱས་ཡོད་རྐྱེན་དེས་རང་བཞིན་དུ་ཕུགས་བསམ་དང་དངོས་ཡོད་གཅིག་གྱུར་བྱ་
རྒྱུའི་ཐད་རྒྱང་རིང་དུ་གནས་ཡོད་པ་དང༌། དོན་གྲུབ་རྒྱལ་གྱི་བརྩམས་ཆོས་
དེར་བརྗོད་བྱའི་ ཐད་གསར་བརྗེའི་ཕུགས་བསམ་རིང་ལུགས་དེ་མཚོན་པར་
218



རྩོམ་རིག་རྣམ་བཤད།
Hamm
བྱས་ཡོད་རྐྱེན་ཕུགས་བསམ་དང་དངོས་ཡོད་གཉིས་གཅིག་འདུའི་ཕུང་པོ་ཞིག་
ཏུ་གྱུར་ལ། གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་
ཡན་རིང་ལུགས་ཟུང་སྦྲེལ་བྱས་པའི་བརྩམས་ཆོས་ཤིག་ཡིན། གསར་བརྗེའི་
དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་ཟུང་འབྲེལ་
བྱས་པའི་དཔེ་ མཚོན་ ལྟ་ བུ་ནི་ མའོ་རྩེ་ ཏུང་གིས་མཛད་ པའི་ སྙན་ཚིག་དང་
བརྩམས་ཆོས་དག་ཡིན་ཞིང་། བརྩམས་ཆོས་དེ་དག་ནང་དངོས་ཡོད་དང་ཆེས་
བླ་ན་མེད་པའི་གསར་བརྗེའི་ཕུགས་བསམ་དེ་ཟུང་འབྲེལ་དམ་ཟབ་བྱས་ཡོད་པ་
རེད། དཔེར་ན་《ཉན་ནུའུ་ཅའོ། ཁུ་ནུ་ལ་》
བར་སྣང་འཕྲེད་བཅད་དགུང་ལ་ཟུག་
ལྷུན་ཞིང་བརྗིད་པའི་ཁུ་ནུ་ཡིས།
མི་ཡུལ་དཔྱིད་ཀྱི་དཔྱིད་དཔལ་ཅི་ཡང་མཐོང༌།
དུང་འབྲུག་ཁྲི་ཚོ་སུམ་བརྒྱ་ཡར་འཕུར་ནས།
མཁའ་དབྱིངས་ཁྱོན་ཡོངས་གྲང་ངར་ཅན་དུ་བསྒྱུར།
དབྱར་ཁ་གངས་འཁྱགས་ཞུ་བའི་སྐབས།
གཙང་པོ་རྒྱུས་ནས་ཆུ་ཡན་རྒྱུག་
མི་ཡང་ཉ་དང་རུས་སྦལ་གྱུར་པ་ཡོད།
ལོ་ངོ་སྟོང་གི་ཕན་ཉེས་ལ།
སྔོན་ཆད་དཔྱད་གཏམ་བརྗོད་མཁན་སུ་བྱུང་ཡོད།
ཅེས་པ་འདིའི་ནང་དུ་བརྗིད་ཉམས་ལྡན་པའི་ཁུ་ནུ་རི་བོ་ནི་རྨ་ཆུ་དང་
འབྲི་ཆུའི་གནས་ཡིན་ལ་བླངས་ན་རྫོགས་ཡས་མེད་པའི་ནོར་བུའི་གཏེར་མཛོད་
དང༌། ང་ཚོའི་རླབས་ཆེན་མེས་རྒྱལ་གྱི་ས་གཞི་ཆེན་པོའི་བདེན་དཔང་ལྟ་བུ་
ཞིག་ཡིན། དེས་ མིའི་རིགས་ལ་ བདེ་ སྐྱིད་ བསྐྲུན་ པ་དང༌། མིའི་རིགས་ལ་
ལེགས་སྐྱེས་འབུལ་དགོས་ངེས་ཤིག་རེད། འོན་ཏེ་ལོ་ངོ་སྟོང་ཕྲག་འགའི་རིང་དུ་
བྲན་གཡོག་ལམ་ལུགས་དང་བཀས་བཀོད་རྒྱུད་འཛིན་ཕྱེད་ཙམ་དང་མི་སེར་
219



ལེའུ་གཉིས་པ། གསར་རྩོམ་གྱི་སྐོར།
སྤེལ་ཡུལ་ཕྱེད་ཙམ་གྱི་སྤྱི་ཚོགས་རྙིང་པའི་ནང་། སུ་ཞིག་གིས་དེའི་ཕན་ཉེས་ལ་
དཔྱད་བརྗོད་བྱེད་མྱོང་བ་དང་། སུ་ཞིག་གིས་ཐོན་སྒོ་ཕྱེ་རྒྱུའི་སྐོར་བཏོན་མྱོང་
བ་དང་། དེར་བཅོས་སྒྱུར་དང་བེད་སྤྱོད་བྱེད་རྒྱུའི་འདུན་པ་ཆེན་པོ་བཅངས་
མྱོང་མཁན་སུ་ཞིག་ཡང་བྱུང་མྱོང་མེད། དེ་ལྟར་བརྗིད་ཉམས་ལྡན་པའི་ཁུ་ནུ་
རི་བོ་དང་མིའི་རིགས་ཀྱི་སྤྱི་ཚོགས་འཚོ་བ་དང་། རང་རྒྱལ་གྱི་ངལ་རྩོལ་མི་
དམངས་ཀྱི་ལས་དབང་དེ་མཉམ་དུ་འབྲེལ་བ་དམ་ཟབ་བྱས་པ་དང་ཆབས་ཅིག་
རང་འབྱུང་ཁམས་ཀྱི་གནོད་འཚེ་དང༌། སྤྱི་ཚོགས་ཀྱི་ལམ་ལུགས་རྙིང་པ་དེ་
ཟུང་འབྲེལ་བྱས་ཏེ། འབྱོར་མེད་གྲལ་རིམ་གྱི་ཆེས་བླ་ན་མེད་པའི་འདུན་པ་
ཆེན་པོ་དེ་གསལ་སྟོན་བྱས་པ་དང༌། སྙན་ཚིག་གི་གཤམ་དུ་ཁུ་ནུའི་རི་བརྒྱུད་
བསྒྱུར་བཀོད་བྱེད་ རྒྱུ་ནས་འགོ་ཚུགས་ཏེ། འབྱོར་མེད་གྲལ་རིམ་ གྱིས་ མིའི་
རིགས་བཅིངས་བཀྲོལ་གཏོང་བའི་རླབས་ཆེན་གུང་ཁྲན་རིང་ལུགས་ཀྱི་ཕུགས་
བསམ་དེ་རྩོམ་འབྲི་བྱས་ཡོད་པ་སྟེ།
“དེ་རིང་ང་ཡི་ཁུ་ནུ་ཁྱེད་ལ་སྨྲ་
མཐོན་པོ་འདི་འདྲ་མི་དགོས་ལ་
ཁ་བ་མང་པོ་འདི་འདྲ་ཡང་མི་དགོས་
ནམ་ཞིག་གནམ་ལ་བསྙེས་ཏེ་རལ་གྲི་བཏོན་
ཁྱེད་ཉིད་དུམ་བུ་གསུམ་ལ་གཏུབ་པར་བྱེད་
དུམ་གཅིག་མེའོ་ཀྲོའུ་གླིང་ལ་སྐྱེལ་
དུམ་གཅིག་ཤར་གྱི་རྒྱལ་ཁབ་དེ་ལ་སྦྱིན་
འཇིག་རྟེན་བདེ་བར་འཁོད་པའི་དུས་
ས་ཡི་གོ་ལར་ཚ་གྲང་སྙོམས་པར་གྱུར” ཞེས་གསུངས་པ་འདིར་བློ་མཐུན་
མའོ་ཙེ་ཏུང་གིས་གསར་བརྗེའི་འཆར་ཡན་རིང་ལུགས་བེད་སྤྱོད་དང་གཅིག་
བརྟེན་གཅིག་དྲན་བྱེད་པའི་ངོ་མཚར་ལྡན་པའི་ཁྱད་ཆོས་ཀྱི་ཐོག་ནས་རྒྱལ་
གཅེས་རིང་ལུགས་དང་ རྒྱལ་སྤྱི་རིང་ལུགས་ཟུང་འབྲེལ་བྱས་ཏེ་རང་འབྱུང་
220



རྩོམ་རིག་རྣམ་བཤད།
ཁམས་དང་སྤྱི་ཚོགས་བསྒྱུར་བཀོད་བྱེད་པ་དང་། བཙན་རྒྱལ་རིང་ལུགས་དང་
བཤུ་གཞོག་ལམ་ལུགས་མཐའ་དག་རྩ་མེད་མཐར་ཕྱིན་གཏོང་བ་དང༌། དེ་མིན་
བློ་མཐུན་མའོ་ཙེ་ཏུང་གིས་མཛད་པའི་《ཡུས་ཀུང་གིས་རི་བོ་སྤོས་པ་》ཞེས་པའི་
ནང་དུ་གནའ་བོའི་གཏམ་རྒྱུད་དང་གསར་བརྗེའི་དངོས་ཡོད་རིང་ལུགས་ཟུང་
འབྲེལ་བྱས་ཏེ། མི་རྣམས་ལ་རང་འབྱུང་ཁམས་བསྒྱུར་བཀོད་དང་ལམ་ལུགས་
རྙིང་པ་རྣམས་རྩ་མེད་གཏོང་རྒྱུའི་སྙིང་སྟོབས་ལ་སྐུལ་འདེད་གཏོང་རྒྱུའི་ནུས་པ་
ཆེན་པོ་ཐོན་ཡོད་ལ། གནའ་རབས་ཀྱི་གཏམ་རྒྱུད་དེར་སླར་ཡང་གསར་བརྗེའི་
བླ་སྲོག་ཞུགས་ཐུབ་པར་བྱས་ཡོད། བརྩམས་ཆོས་དེའི་ནང་དུ་འདི་ལྟར་རྩོམ་
འབྲི་བྱས་ཡོད་པ་སྟེ་“ ཀྲུང་གོའི་སྔ་རབས་ལ”ཡུས་ཀུང་གིས་རི་བོ་སྤོས་པ་ཟེར་
བའི་གཏམ་རྒྱུད་གཅིག་ཡོད་པ་རེད། དེའི་ནང་ཟེར་ཡས་ལ་སྔ་རབས་ཧ་པེའི་
ཡུལ་ལ་བྱང་རིའི་ཡུས་ཀུང་ཟེར་བའི་མི་རྒན་ཁོག་ཅིག་ཡོད་པ་རེད། ཁོའི་ཁྱིམ་
སྒོའི་ལྷོ་ཕྱོགས་ལ་རི་བོ་ཆེན་པོ་གཉིས་ཡོད་པས་ཁོ་ཚོའི་འགྲོ་ལམ་བཀག་བསྡད་
ཡོད་པ་རེད། རི་བོ་གཅིག་གི་མིང་ལ་ཐའི་ཧང་དང་། གཅིག་གི་མིང་ལ་ཝང་
ཝུའུ་ཟེར་ཡུས་ ཀུང་ གིས་རང་གི་བུ་རྣམས་ཁྲིད་ནས་རི་བོ་ཆེན་པོ་དེ་ གཉིས་
འཇོར་གྱིས་བརྐོས་ནས་མེད་པ་བཟོ་རྒྱུའི་སེམས་ཐག་བཅད་པ་རེད། དེ་ཀྲི་སོའུ་
ཟེར་བའི་མི་རྒན་ཁོག་གཅིག་གིས་མཐོང་ནས་བགད་མོ་ཤོར་ནས་བཤད་ཡས་ལ།
ཁྱེད་ཚོས་དེ་འདྲ་བྱེད་པ་དེ་གླེན་ཐག་ཚ་ཐག་ཆོད་པ་རེད། ཁྱེད་ཚོ་ཕ་བུ་ཁ་ཤས་
ཅིག་གིས་རི་བོ་ཆེན་པོ་འདི་འདྲ་གཉིས་མེད་པ་བཟོ་རྒྱུ་ནི་གཏན་ནས་འགྲུབ་མི་
ཐུབ་པ་ཞིག་རེད་ཟེ་བཤད་པ་རེད། ཡུས་ཀྲུང་གིས་ལན་རྒྱག་ཡས་ལ་ང་ཤི་ན་
ངའི་བུ་ཡོད་པ་རེད། བུ་ཤི་ན་ཚ་བོ་ཡོད་པ་རེད། དེ་འདྲ་ཕ་ཚ་བུ་རྒྱུད་རྫོགས་
ཡས་ཡོད་པ་མ་རེད། རི་བོ་འདི་གཉིས་མཐོན་པོ་ཞེ་དྲགས་ཡིན་ནའང་འདི་
ལས་མཐོ་རུ་འགྲོ་རྒྱུ་མེད་ཙང་ག་ཚད་རྐོས་ན་དེ་ཙམ་དམའ་རུ་འགྲོ་གི་ཡོད་པ་
རེད། དེར་བརྟེན་མེད་པ་བཟོ་མི་ཐུབ་པ་ག་རེ་ཟེ་བཤད་པ་རེད། ཡུས་ཀུང་
གིས་ཀྲི་སོའུ་གྱི་ནོར་འཁྲུལ་གྱི་བསམ་བློ་དེར་དགག་པ་རྒྱབ་ནས་ཐེ་ཚོམ་སྤུ་ཙམ་
221
a la



ལེའུ་གཉིས་པ། གསར་རྩོམ་གྱི་སྐོར།
མེད་པར་ཉིན་ལྟར་རེ་བཞིན་མཚམས་མ་ཆད་པར་རི་བོ་རྐོ་གིན་བསྡད་པ་རེད།
ལས་ཀ་དེས་ལྷའི་དབང་པོར་སེམས་འགུལ་ཐེབས་ནས་ཁོས་ལྷ་གཉིས་མི་ཡུལ་དུ་
བཏང་ནས་རི་བོ་དེ་གཉིས་ཁྱེར་ཕྱིན་པ་རེད་ཟེ་ཟེར་སྲོལ་ཡོད་པ་རེད། ད་ལྟ་
ཡང་ཀྲུང་གོའི་མི་དམངས་ཀྱི་མགོ་བོ་མནན་ནས་བསྡད་པའི་རི་བོ་ཆེན་པོ་གཉིས་
ཡོད་པ་རེད། གཅིག་གི་མིང་ལ་བཙན་རྒྱལ་རིང་ལུགས་ཟེར་བ་རེད། གཅིག་
གི་མིང་ལ་བཀས་བཀོད་རྒྱུད་འཛིན་རིང་ལུགས་ཟེར་བ་རེད། ཀྲུང་གོ་གུང་ཁྲན་
ཏང་གིས་རི་བོ་དེ་གཉིས་མེད་པ་བཟོ་རྒྱུའི་སེམས་ཐག་སྔ་མོ་ནས་བཅད་ཚར་བ་
ཡིན། བྱས་ཙང་ང་ཚོས་ངེས་པར་དུ་རྒྱུན་འཁྱོང་བྱེད་དགོས། ངེས་པར་དུ་
མཚམས་མ་ཆད་པར་ལས་ཀ་བྱེད་དགོས། དེ་འདྲ་བྱས་ན་ང་ཚོས་ཀྱང་ལྷའི་
དབང་པོར་སེམས་འགུལ་ཐེབས་པ་གཅིག་བྱེད་ཐུབ་ཀྱི་རེད། ཡིན་ནའང་ལྷའི་
དབང་པོ་དེ་གཞན་དག་མ་རེད། དེ་ཀྲུང་གོ་ཡོངས་ཀྱི་མི་དམངས་མང་ཚོགས་
རེད། རྒྱལ་ཡོངས་ཀྱི་མི་དམངས་མང་ཚོགས་ཚང་མ་ཡར་ལངས་ནས་ང་ཚོ་དང་
མཉམ་དུ་རི་བོ་དེ་གཉིས་རྐོས་ན་མེད་པ་བཟོ་མི་ཐུབ་པ་ག་རེ་ཡོད་”(《མའོ་ཙེ་
ཏུང་གསུང་རྩོམ་གཅེས་བསྡུས་》དེབ་གསུམ་པའི་ཤོག་གྲངས་428ལ་གསལ་)
ཅེས་གསུངས་ཡོད་པ་དང་ཡུས་ཀུང་གིས་རི་བོ་སྤོས་པའི་སྒྲུང་ནི་《ལིའི་ཅི་ཐང་གི་
དྲི་དོན་》ཟེར་བའི་ནང་གསལ་ཞིང་། དེ་ནི་གནའ་བོའི་གཏམ་རྒྱུད་ཅིག་ཡིན།
བློ་མཐུན་མའོ་ཙེ་ཏུང་གིས་གཏམ་རྒྱུད་དེར་བླ་སྲོག་གསར་པ་ཞིག་གནང་དེ།།
མི་རྣམས་ཀྱིས་ཡུས་ཀུང་གིས་རི་བོ་སྤོས་པའི་སྙིང་སྟོབས་དེ་འཁྱེར་ནས་བཙན་
རྒྱལ་རིང་ལུགས་དང་བཀས་བཀོད་རྒྱུད་འཛིན་རིང་ལུགས་རྩ་མེད་གཏོང་རྒྱུར་
སྐུལ་སློང་བྱས་པ་མ་ ཟད། དེ་ནི་གསར་བརྗེའི་དངོས་ཡོད་རིང་ལུགས་དང་
གསར་བརྗེའི་འཆར་ཡན་རིང་ལུགས་ཟུང་འབྲེལ་བྱས་པའི་དཔེ་མཚོན་གྱི་རང་
བཞིན་ལྡན་པའི་བརྩམས་ཆོས་ཤིག་ཡིན། །
བོད་རིགས་ཀྱི་རྩོམ་རིག་སྒྱུ་རྩལ་ནང་དུ་ཡང་གཏམ་རྒྱུད་དེ་འདྲ་བ་ཇི་སྙེད་
ཅིག་མཆིས་ཤིང་དུས་རབས་མི་འདྲ་བའི་དབང་གིས་ གཏམ་རྒྱུད་དེ་དག་གི་
222



རྩོམ་རིག་རྣམ་བཤད།
བརྗོད་དོན་ དང༌ བླ་ སྲོག་ ལ་ ཡང་ འགྱུར་ བ་ མང་ པོ་ ཕྱིན་ ཡོད། དཔེར་ན།
བཀྲིས་རྟགས་བརྒྱད་ལ་མཚོན་ན་དུས་རབས་རིམ་བྱུང་དུ་རྩོམ་པ་པོ་གྲངས་ལས་
འདས་པ་ཤིག་གིས་ཡུལ་དུས་དང་། སྤྱི་ཚོགས་མི་འདྲ་བའི་ནང་རང་རང་གི་
བསམ་བློའི་བཀོད་ཤུགས་ལ་བརྟེན་ནས་སྐབས་དེའི་སྤྱི་ཚོགས་ཀྱི་ཁེ་ཕན་ལ་སྲུང་
སྐྱོབ་དང་བསྔགས་བརྗོད་བྱེད་པའི་བརྩམས་ཆོས་ཇི་སྙེད་ཅིག་མཆིས་ཡོད་ལ།
གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་
ཟུང་འབྲེལ་བྱས་ པའི་བརྩམས་ཆོས་ཡང་མང་པོ་ཞིག་ ཐོན་ཡོད། དཔེར་ན།
ཆབ་སྤེལ་ཚེ་བརྟན་ཕུན་ཚོགས་ལགས་ཀྱིས་མཛད་པའི་《ཤིས་བརྗོད་བཀྲ་ཤིས་
རྟགས་བརྒྱད་》ལྟ་བུའོ། །
གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་
ལུགས་ཟུང་འབྲེལ་བྱེད་པའི་གསར་རྩོམ་གྱི་བྱེད་ཐབས་ནི་ཕུགས་བསམ་དང་
དངོས་ཡོད་གཉིས་ཟུང་འབྲེལ་ གྱིས་མཚོན་པར་བྱེད་དགོས། གསར་བརྗེའི་
ཕུགས་བསམ་ཡང་འཚོ་བ་དངོས་དང་ཁ་བྲལ་བ་དང་ཡང་ན་འཚོ་བའི་ཕྱི་རོལ་
དུ་རང་གར་གནས་པའི་བྱ་དངོས་ཞིག་མ་ཡིན་པར་དེ་ནི་འཚོ་བའི་འཕེལ་རྒྱས་
ཀྱི་ནང་དུ་རང༌ཤུགས་སུ་བྱུང་བའི་འབྲས་བུ་ཞིག་ཡིན་དགོས་པ་ལས། འཚོ་
བའི་ཕྱི་རོལ་དུ་གནས་པའི་ཕུགས་བསམ་ཞིག་བསྐྱར་དུ་སྣོན་པའི་དགོས་པ་མེད།
དེས་ན་བརྩམས་ཆོས་ཀྱི་ནང་དུ་ཕུགས་བསམ་གྱི་འོད་སྣང་མངོན་ཐུབ་པ་མ་ཟད།
ཕུགས་བསམ་དེ་མངོན་འགྱུར་བྱེད་པའི་འགྲོ་ལམ་ཡང་མཚོན་པར་བྱེད་དགོས།
འཚོ་བ་དངོས་ཀྱི་ནང་དུ་གནས་པའི་སྣེ་མང་རྙོག་འཛིང་ཅན་གྱི་འགལ་བ་དང་
དཀའ་ངལ་དེ་དག་ལ་ཟུར་བྱོལ་བྱེད་རྒྱུ་མེད་པར་དེ་ལས་ལྡོག་ཏེ་དཔའ་ངར་
ཆེར་སྐྱེད་དང་བློ་ཁོག་ཆེན་པོས་དེ་དག་མཚོན་པ་དང་ཚུར་སྣང་བྱེད་དགོས་པ་
རེད། དེ་འདྲ་བྱས་ཚེ་དངོས་ཡོད་ལ་ཁ་ཕྱོགས་པ་དང་ཏན་ཏན་ཏིག་ཏིག་གི་སྒོ་
ནས་དངོས་ཡོད་འཚོ་བའི་ནང་གི་འགལ་བ་རེ་རེ་བཞིན་ཐག་གཅོད་བྱེད་ཐུབ་པ་
དང་། དཀའ་ངལ་མཐའ་དག་ལས་རྣམ་པར་རྒྱལ་ཏེ་ ཕུགས་བསམ་ གྱི་ཡུལ་
223



ལེའུ་གཉིས་པ། གསར་རྩོམ་གྱི་སྐོར།
ཁམས་དེ་རིམ་བཞིན་མངོན་འགྱུར་བྱེད་ཐུབ་པ་ཡོང་གི་རེད། དོན་དངོས་ཐོག་
བརྩམས་ཆོས་འདི་ལྟ་བུར་མི་རྣམས་ཀྱིས་བློ་མོས་ཡིད་ཆེས་བྱེད་ཐུབ་པ་མ་ཟད།
ཀློག་པ་པོ་རྣམས་ཀྱིས་དཀའ་ངལ་ལ་མི་འཇིགས་པ་དང་བློ་ཁོག་ཆེན་པོས་འཐབ་
རྩོད་བྱས་ཏེ་དཀའ་ངལ་ལས་རྣམ་པར་རྒྱལ་ཐུབ་པའི་ཀུན་སྤྱོད་སྐྱེ་བསྲིང་བྱེད་
ཐུབ་པ་ཡོང་རྒྱུ་དེ་རེད། གལ་ཏེ་འཚོ་བ་དངོས་ལས་ཁ་བྲལ་བ་དང་། འཚོ་བ་
དངོས་ཀྱི་ནང་དུ་གནས་པའི་དངོས་གཞི་ལས་ཟུར་བྱོལ་བྱས་ཏེ་འཚོ་བར་མཛེས་
རྒྱན་ཚར་དུ་དངར་བ་ཞིག་སྤྲད་པ་དང༌། འཚོ་བའི་ནང་དུ་དཀའ་ངལ་དང་
ཀྱག་ཀྱོག་གང་ཡང་མེད་པ་དང༌། ཕུགས་བསམ་དེ་ཡང་སྤོབས་ཆེའི་སྐད་ཆས་
ཁེངས་པ་ཞིག་རྩོམ་འབྲི་བྱས་ཡོད་ཚེ། དེའི་འབྲས་བུར་གསར་རྩོམ་གྱི་ནང་དུ་
བརྗིད་ཉམས་ལྡན་པའི་སྐད་ཆ་བཤད་པ་དང་། སྟོང་གཏམ་བཤད་པ། རྫུན་
གཏམ་བཤད་པ་ཁོ་ན་ཙམ་དུ་ཟད་པ་ལས། གཞན་གྱི་འབྲས་བུ་ལེགས་པོ་ཞིག་
ཐོན་མི་ཐུབ་པ་མ་ཟད། བརྩམས་ཆོས་དེ་རིགས་ཀྱིས་རྒྱ་ཆེའི་ཀློག་ པ་པོ་ལ་
གནོད་འཚེའི་རང་བཞིན་ཤིན་ཏུ་ཆེན་པོ་ཡོད་པ་ཞིག་ཡིན། ཡང་དེ་ལས་ལྡོག་
ཏེ་དཀའ་ངལ་དང་འགལ་བའི་དངོས་གཞི་ཁོ་ན་བྲིས་པ་ཙམ་ལས། འཚོ་བའི་
འོད་སྟོང་འཕྲོ་བའི་མདུན་ལམ་མཐོང་མི་ཐུབ་ཚེ། དེས་ཀྱང་རྒྱ་ཆེའི་ཀློག་པ་པོ་
རྣམས་ཀྱི་དཔའ་ངར་ལ་སྐུལ་འདེད་ཀྱི་ནུས་པ་ཐོན་མི་ཐུབ་བོ།
མདོར་ན། གསར་བརྗེའི་དངོས་ ཡོད་ རིང་ལུགས་དང་གསར་བརྗེའི་
འཆར་ཡན་རིང་ལུགས་དུ་འབྲེལ་བའི་གསར་རྩོམ་གྱི་བྱེད་ཐབས་ནི་ངེས་པར་དུ་
འཚོ་བ་དངོས་འཛིན་རྒྱུ་རྒྱུན་འཁྱོངས་བྱེད་པ་དང་དུས་མཚུངས་སྟབས་བདེའི་
ངང་ནས་འཚོ་བ་ཟིན་བྲིས་བྱེད་རྒྱུ་ཙམ་ཞིག་མ་ཡིན་པར། གསར་བརྗེའི་དངོས་
ཡོད་རིང་ལུགས་ཀྱི་རྨང་གཞི་བྱས་པ་དང་། གསར་བརྗེའི་འཆར་ཡན་རིང་
ལུགས་ཀྱི་སློབ་སྟོན་བྱས་པའི་འོག་ཏུ། འཚོ་བ་དངོས་དེ་གསོན་ཉམས་དོད་པོས་
རྩོམ་འབྲི་བྱེད་ པ་ དང་ཕུགས་བསམ་མཚོན་ པར་བྱེད་ རྒྱུ་དེ་གཅིག་ གྱུར་དང་
གཅིག་འདུའི་ཕུང་པོ་ཞིག་ཏུ་འགྱུར་བར་བྱེད་རྒྱུ་དེ་ནི། གསར་རྩོམ་བྱེད་ཐབས་
224



རྩོམ་རིག་རྣམ་བཤད།
9,
འདིའི་རྩ་བའི་རེ་བ་དེ་ཡིན་ནོ།
2. གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་
རིང་ལུགས་ཟུང་དུ་འབྲེལ་བའི་གསར་རྩོམ་གྱི་བྱེད་ ཐབས་འདིས་རྩོམ་ པ་པོ་
རྣམས་ཀྱིས་ཧུར་བརྩོན་ཆེན་པོས་དུས་སྐབས་གསར་པའི་རྣམ་ པ་དང་ མི་སྣ་
གསར་པ་མཚོན་པར་བྱེད་དགོས་རྒྱུའི་རེ་བ་བཏོན་ཡོད་པ་མ་ཟད། ལོག་སྤྱོད་
དང་རྗེས་ལུས་ཅན་གྱི་སྟོབས་ཤུགས་དང་ཕན་མེད་ཀྱི་སྣང་ཚུལ་དག་ལ་དགག་
རྒྱག་དང་ཐེར་འདོན་བྱེད་དགོས་ པའི་རེ་བ་ཡང་བཏོན་ཡོད་པ་རེད། དུས་
རབས་མི་འདྲ་བའི་ནང་རྩོམ་རིག་སྒྱུ་རྩལ་གྱིས་ངེས་པར་དུ་དུས་རབས་ད་གའི་
དཔའ་བོར་བསྔགས་བརྗོད་དང་ལོ་རྒྱུས་ཀྱི་དུས་སྐབས་མི་འདྲ་བའི་ནང་གྲལ་
རིམ་ད་གའི་དཔེ་མཚོན་གྱི་མི་སྣ་གསར་བསྐྲུན་བྱེད་དགོས་རྒྱུའི་འདུན་པ་བཏོན་
གྱི་ཡོད་པ་རེད། བློ་མཐུན་མའོ་ཙེ་ཏུང་གིས་“ད་ལྟ་འཛམ་གླིང་ཐོག་རིག་གནས་
དང༌། ཡང་ན་རྩོམ་རིག་དང་སྒྱུ་རྩལ་ཐམས་ཅད་གྲལ་རིམ་ངེས་ཅན་རེ་དང་
ཆབ་སྲིད་ཀྱི་ལམ་ཕྱོགས་ངེས་ཅན་རེར་གཏོགས་པ་ལས། དོན་དངོས་ཐོག་སྒྱུ་
རྩལ་གྱི་ཆེད་ཀྱི་སྒྱུ་རྩལ་དང་གྲལ་རིམ་ལས་འདས་པའི་སྒྱུ་རྩལ། ཆབ་སྲིད་དང་
མཉམ་གཤིབ་བྱེད་པ་དང་། ཡང་ན་ཕན་ཚུན་རང་ཚུགས་ལ་གནས་པའི་སྒྱུ་
རྩལ་བཅས་ནི་ཡོད་པ་མ་རེད། （《ཡན་ཨན་རིག་རྩལ་བཞུགས་མོལ་ཚོགས་
འདུའི་ཐོག་གི་གཏམ་བཤད་》《མའོ་ཙེ་ཏུང་གསུང་རྩོམ་གཅེས་བསྡུས་》དེབ་
གསུམ་པའི་ཤོག་གྲངས་130ལ་གསལ་)ཅེས་གསུངས། མི་སྣ་གསར་པ་ཐོན་པ་
དེས་རྩོམ་པ་པོ་རྣམས་ལ་རེ་བ་གསར་པ་ཞིག་བཏོན་ཡོད་ལ། ཡང་དག་པའི་སྒོ་
ནས་དུས་རབས་གསར་པ་དང༌། མི་སྣ་གསར་པར་བསྔགས་བརྗོད་བྱེད་པ་
བརྒྱུད་ནས་སྤྱི་ཚོགས་རིང་ལུགས་ཀྱི་ཆེས་བླ་ན་མེད་པའི་ཕུགས་བསམ་དང་ལོ་
རྒྱུས་ཀྱི་འཕེལ་ཕྱོགས་དངོས་དེ་མཚོན་པར་བྱེད་དགོས་པ་རེད། དེ་ལྟར་གསར་
བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་ཟུང་
དུ་འབྲེལ་བའི་གསར་རྩོམ་གྱི་བྱེད་ཐབས་བེད་སྤྱད་དེ། ཡང་དག་པའི་སྒོ་ནས་
225



ལེའུ་གཉིས་པ། གསར་རྩོམ་གྱི་སྐོར།
དཔའ་བོ་དང་མི་དམངས་མང་ཚོགས་ཀྱི་འབྲེལ་བ་མཚོན་པར་བྱེད་པ་དང་།
ང་ཚོའི་དུས་རབས་འདིའི་ནང་གི་དཔའ་བོའི་མི་སྣའི་འཐབ་རྩོད་ཀྱི་ལོ་རྒྱུས་དང་
བསམ་པའི་རྣམ་པ་དེ་དངོས་ཡོད་ཀྱིས་རྩོམ་འབྲི་བྱེད་དགོས་ལ། ཁོ་ཚོའི་མངོན་
གསལ་དོད་ལ་སྣ་མང་ཡིན་པའི་རང་གཤིས་དེ་ཡང་རྩོམ་འབྲི་བྱེད་དགོས་པ་ཞིག་
ཡིན། །
3.གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་
རིང་ལུགས་ཟུང་དུ་འབྲེལ་བའི་གསར་རྩོམ་བྱེད་ཐབས་ཀྱི་རེ་བ་གཞན་ཞིག་ནི་
རྩོམ་རིག་སྒྱུ་རྩལ་གྱི་ཕྱོགས་ལྷུང་གི་རང་བཞིན་དང་དངོས་ཡོད་ཀྱི་རང་བཞིན་དེ་
གཅིག་གྱུར་ཡོང་ཐུབ་པ་བྱེད་རྒྱུ་དེ་ཡིན། རྩོམ་རིག་སྒྱུ་རྩལ་མཐའ་དག་གི་ཚད་
གཞི་མི་འདྲ་བ་དང་། རང་རྟོགས་དང་རང་རྟོགས་མ་ཡིན་པའི་སྒོ་ནས་བསམ་
བློའི་(ཆབ་ སྲིད་)ཕྱོགས་ ལྷུང་ ངེས་ ཅན་ ཞིག་ མཚོན་ པར་ བྱེད་ ཀྱི་ ཡོད་ ལ།
བརྩམས་ཆོས་འགའ་རེས་མངོན་གསལ་དོད་པོས་མཚོན་པར་བྱེད་ཀྱི་ཡོད་ལ་
བརྩམས་ཆོས་འགའ་རེས་ མངོན་གསལ་དེ་ཙམ་མེད་པ་ཁོ་ན་ཙམ་ཡིན། རྒྱུ་
མཚན་ནི་རྩོམ་པ་པོའི་ཆབ་སྲིད་ཀྱི་ལྟ་ཚུལ་དང་རྣམ་འགྱུར་སོགས་བརྩམས་ཆོས་
དེའི་ནང་ནས་ཚད་གཞི་མི་འདྲ་བ་མ་གཏོགས་གང་ལྟར་མཚོན་པར་བྱེད་ཀྱི་ཡོད་
པ་རེད། དེས་ན་གསར་བརྗེའི་དངོས་ཡོད་རིང་ལུགས་དང་གསར་བརྗེའི་
འཆར་ཡན་རིང་ལུགས་ཟུང་དུ་འབྲེལ་བའི་གསར་རྩོམ་གྱི་བྱ་ཐབས་ནང་དུ་ཡང་
རྩོམ་རིག་གི་ཏང་གཤིས་རྩ་དོན་མངོན་གསལ་དོད་པོས་གནས་ཡོད་པ་ཞིག་ཡིན་
ལ། རྩོམ་རིག་དང་མང་ཚོགས་ཀྱི་འབྲེལ་བ་དེ་ཡང་མངོན་གསལ་དོད་པོ་ཡོད་
པ་ཞིག་ཡིན།
ལེ་ཉིན་གྱིས་རྩོམ་རིག་དེ་ངེས་པར་དུ་ཏང་གི་བྱ་གཞག་གི་ཆ་ཤས་ཤིག་ཏུ་
འགྱུར་བ་བྱེད་རྒྱུའི་རྩ་དོན་འདོན་པ་གནང་བ་དང་དུས་མཚུངས་ང་ཚོར་ངེས་
པར་དུ་རྩོམ་རིག་གི་དམིགས་བསལ་གྱི་རང་བཞིན་ལ་དོ་སྣང་གང་ཟབ་བྱེད་
དགོས་པའི་བསླབ་བྱ་ནན་ཏན་གནང་ཡོད། ཁོང་གིས་“ རྩོམ་རིག་བྱ་གཞག་
226



རྩོམ་རིག་རྣམ་བཤད།
གིས་དེ་བས་ཀྱང་འགྱུར་མེད་ཀྱི་སྒོ་ནས་ཆ་སྙོམས་དང་འདྲ་མཚུངས་ཉུང་བས་
མང་བར་བརྩི་བཀུར་བྱེད་པ་བཅས་གཏན་ནས་བྱེད་མི་རུང་བ་ནི་རྩོད་བྲལ་ཞིག་
རེད། རྩོམ་རིག་བྱ་གཞག་དེས་ངེས་པར་དུ་རང་སོ་སོའི་གསར་རྩོམ་རང་བཞིན་
དང་རང་སོ་ སོའི་དགའ་ཞེན་བྱེད་ཡུལ་ཡངས་ཤིང་རྒྱ་ཆེ་བ་ཞིག་ཡོང་བ་དང་
བསམ་བློ་དང་འཆར་སྒོ། རྣམ་པ་དང་ནང་དོན་བཅས་ཀྱི་ཐད་འགྲོ་ལམ་ཡངས་
ཤིང་རྒྱ་ཆེ་བ་ཞིག་ཡོང་བའི་འགན་ལེན་བྱེད་དགོས”(《ཏང་གི་རྩ་འཛུགས་དང་
རྩོམ་རིག་གི་ཏང་གཤིས་》《ལེ་ཉིན་གྱི་གསུང་རྩོམ་གཅེས་བསྡུས་》དེབ་དང་པོའི་
ཤོག་གྲངས་648ལ་གསལ་)ཅེས་མཛུབ་སྟོན་གནང་ཡོད་པ་རེད། བློ་མཐུན་
མའོ་ཙེ་ཏུང་གིས་ད་དུང་རྩོམ་རིག་སྒྱུ་རྩལ་གྱི་ལས་དོན་པས་ངེས་པར་དུ་“འབྱོར་
མེད་གྲལ་ རིམ་ དང་ མི་དམངས་ མང་ ཚོགས་ཀྱི་ལངས་ཕྱོགས་ སུ་ ལང་དགོས།
གུང་ཁྲན་ཏང་མི་ཞིག་ལ་ཆ་མཚོན་ན་ཏང་གི་ལངས་ཕྱོགས་སུ་ལངས་ནས་གསར་
རྩོམ་བྱེད་དགོས”ཞེས་གསུངས་ཡོད་པ་རེད།
རྩོམ་རིག་སྒྱུ་རྩལ་གྱིས་ཞབས་འདེགས་ཞུ་ཡུལ་ནི་རྒྱ་ཆེ་བའི་མི་དམངས་
མང་ཚོགས་ཡིན་ལ། རྩོམ་རིག་སྒྱུ་རྩལ་གྱིས་ངེས་པར་དུ་མི་དམངས་མང་ཚོགས་
ཀྱི་བསམ་བློའི་བརྩེ་དུང་དང་། བསམ་བློའི་འདུན་པ་དང་སྙིང་ཁོང་གི་འབོད་
སྒྲ་མཚོན་པར་བྱེད་པ་དང་དུས་མཚུངས་སྤྱི་ཚོགས་རིང་ལུགས་ཀྱིས་བསམ་བློས་
མི་དམངས་མང་ཚོགས་ལ་སློབ་གསོ་དང་གོ་རྟོགས་གོང་མཐོར་གཏོང་དགོས།
དམིགས་ཡུལ་དེ་ལྟར་ཞིག་འགྲུབ་ཕྱིར་རྩོམ་པ་པོས་རང་ཉིད་རྒྱ་ཆེའི་མི་དམངས་
མང་ཚོགས་དང་མཉམ་དུ་འདྲེས་ཐུབ་པ་མ་ཟད། སྤྱི་ཚོགས་ཀྱི་འཚོ་བའི་ནང་
གི་ལེགས་ཉེས་དབྱེ་ཞིབ་དང་། གཅིག་སྡུད། གདམ་གསེས་བཅས་བྱེད་དགོས་
པ་རེད་ལ། རྒྱ་ཆེའི་མི་དམངས་མང་ཚོགས་ལ་སློབ་སྦྱོང་ཡང་བྱེད་དགོས་པ་
རེད། བློ་མཐུན་ཏེང་ཞའོ་ཕིང་གིས་“ རིག་རྩལ་གྱི་ལས་ཀ་བྱེད་མཁན་རྣམས་
ཀྱིས་ཧུར་བརྩོན་ཆེན་པོས་མར་ལེ་རིང་ལུགས་དང་མའོ་ཙེ་ཏུང་དགོངས་པ་སློབ་
སྦྱོང་བྱས་ནས། རང་ཉིད་ཀྱི་འཚོ་བར་ངོས་འཛིན་བྱེད་པ་དང༌། འཚོ་བར་
227



ལེའུ་གཉིས་པ། གསར་རྩོམ་གྱི་སྐོར།
དབྱེ་ཞིབ་བྱེད་པ། ཕྱི་ཚུལ་རྒྱུད་ནས་བྱ་དངོས་ཀྱི་ངོ་བོ་འཛིན་པ་བཅས་ཀྱི་ནུས་
པ་ཆེ་རུ་གཏོང་དགོས། ང་ཚོའི་རིག་རྩལ་ལས་ཀ་བྱེད་མཁན་རྣམས་ཀྱི་ནང་
ནས་བློ་མཐུན་ཉིན་རེ་ལས་ཉིན་རེར་མང་བ་ཞིག་མིའི་རིགས་ཀྱི་སེམས་བཟོ་དགེ་
རྒན་མིང་དོན་མཚུངས་པ་ཞིག་ཆགས་ཐུབ་པའི་རེ་བ་བྱེད་ཀྱི་ཡོད། མི་དམངས་
ལ་སློབ་གསོ་གཏོང་དགོས་བསམ་ན་སྔོན་ལ་རང་ཉིད་ལ་སློབ་གསོ་འཐོབ་པ་ཞིག་
ངེས་པར་དུ་བྱེད་དགོས། མི་དམངས་ལ་སློབ་གསོ་གཏོང་དགོས་ན་སྔོན་ལ་རང་
ཉིད་ཀྱིས་རོ་བཅུད་ངེས་པར་དུ་ལེན་དགོས། འོ་ན་སུ་ཞིག་གིས་རིག་རྩལ་གྱི་
ལས་ཀ་བྱེད་མཁན་རྣམས་ལ་སློབ་གསོ་གཏོང་དགོས་ཀྱི་རེད་ཟེར་ན། མ་ཁེ་སི་
རིང་ལུགས་ཀྱིས་ལན་བཏབ་པ་ལྟར་ན་མི་དམངས་ཁོ་ན་རེད། མི་དམངས་ནི་
རིག་རྩལ་གྱི་ལས་ཀ་བྱེད་མཁན་རྣམས་ཀྱི་སྐྱེས་མ་རེད། རིག་རྩལ་གྱི་ལས་ཀ་
བྱེད་མཁན་ཡར་ཐོན་ཅན་མཐའ་དག་གི་སྒྱུ་རྩལ་གྱི་ཚེ་སྲོག་ནི་ཁོ་ཚོ་མི་དམངས་
དང་ཤ་ཁྲག་ལྟ་བུའི་འབྲེལ་བ་ཡོད་པ་དེར་ཐུག་ཡོད། དེར་བརྟེན་འབྲེལ་བ་དེ་
རིགས་བརྗེད་པའམ། སྣང་མེད་དུ་བཏང་བའམ། བཅད་པ་ཡིན་ན་རིག་རྩལ་
གྱི་ཚེ་སྲོག་ཀྱང་ཟད་འགྲོ་གི་རེད། མི་དམངས་ལ་སྒྱུ་རྩལ་དགོས་ལ། སྒྱུ་རྩལ་ལ་
མི་དམངས་དེ་བས་ཀྱང་དགོས། རང་རྟོགས་ཀྱི་སྒོ་ནས་མི་དམངས་ཀྱི་འཚོ་བའི་
ནང་ནས་ནང་དོན་དང་། བརྗོད་བྱ་གཙོ་བོ། གནས་ཚུལ། སྐད་ཆ། སྙན་
ངག་དང་རི་མོའི་མཚོན་བྱ་བཅས་བསྡུ་ལེན་དང་མི་དམངས་ཀྱི་ལོ་རྒྱུས་གསར་
བསྐྲུན་བྱེད་པའི་སྙིང་སྟོབས་ལ་བརྟེན་ནས་རང་ཉིད་གསོ་སྐྱོང་བྱེད་རྒྱུ་དེ་ནི་ང་
ཚོའི་སྤྱི་ཚོགས་རིང་ལུགས་ཀྱི་རིག་རྩལ་གྱི་ལས་ཀ་བྱེད་མཁན་རྣམས་ཀྱིས་བློ་
བརྟན་འགྱུར་མེད་ཀྱི་འགྲོ་ལམ་དེ་དེད་ནས་རྒྱུན་མ་ཆད་པར་མདུན་དུ་སྐྱོད་ཐུབ་
ངེས་ཡིན་པ་ང་ཚོར་ཡིད་ཆེས་ཡོད་”(《ཀྲུང་གོའི་རྩོམ་རིག་སྒྱུ་རྩལ་གྱི་ལས་ཀ་
བྱེད་མཁན་འཐུས་མི་ཚོགས་ཆེན་ཐེངས་བཞི་པའི་ཐོག་གི་སྨོན་ཚིག་》《ཏེང་ཞའོ་
ཕིང་གི་གསུང་རྩོམ་གཅེས་སྒྲིག་》(1975 - 1982ལོའི་བར་)ཅེས་པའི་ཤོག་
གྲངས་316 - 362བར་གསལ་)ཅེས་གསུངས་ཡོད་པ་དང་སོ་སོའི་སྒྱུ་རྩལ་གྱི་ཚེ་
228



རྩོམ་རིག་རྣམ་བཤད།
སྲོག་ལ་རྩ་ཆེན་བྱེད་མཁན་རྩོམ་པ་པོ་རྣམས་ཀྱིས་སོ་སོ་དང་མི་དམངས་བར་གྱི་
ཤ་ཁྲག་ལྟ་བུའི་འབྲེལ་བར་ གཙིགས་ཆེན་དང་འབྲེལ་བ་དམ་ཟབ་ ཏུ་ གཏོང་
དགོས་པ་རེད།
གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་
ལུགས་ཟུང་དུ་འབྲེལ་བའི་གསར་རྩོམ་གྱི་བྱེད་ཐབས་དེས། རྩོམ་རིག་སྒྱུ་རྩལ་
བརྩམས་ཆོས་ཀྱི་ཕྱོགས་ལྷུང་རང་བཞིན་དང་དངོས་ཡོད་ཀྱི་རང་བཞིན་དེ་རྩོད་
སྒྲུབ་ཀྱི་སྒོ་ནས་ གཅིག་ གྱུར་བྱེད་དགོས་ པའི་ རེ་ བ་ བཏོན་ཡོད་པ་ རེད། རྒྱུ་
མཚན་ནི་ཡར་ཐོན་གྱི་གསར་བརྗེའི་ཕྱོགས་ལྷུང་དེས་རྩོམ་ པ་པོ་རྣམས་ཀྱིས་
དངོས་ཡོད་ཀྱི་ཐོག་ནས་འཚོ་བ་ཚུར་སྣང་བྱེད་རྒྱུར་སྐུལ་སློང་བྱེད་ཐུབ་པ་མ་
ཟད། འཚོ་བ་དངོས་མཚོན་པར་བྱས་པ་དེས་ རང་བཞིན་དུ་གསར་བརྗེའི་
ཕྱོགས་ལྷུང་རང་བཞིན་ལ་དེ་བས་ཀྱང་གོ་སྐོན་བློ་འགུག་ཀྱི་ནུས་པ་ཐོན་ཐུབ་ཀྱི་
རེད། གསར་བརྗེའི་ཕྱོགས་ལྷུང་རང་བཞིན་དང་དངོས་ཡོད་ཀྱི་རང་བཞིན་ཁ་
གཏད་འགྱུར་བའི་བཤད་ཚུལ་ཅི་འདྲ་ཞིག་ཡིན་རུང་དེ་དག་ཚང་མ་ནི་ནོར་
འཁྲུལ་ཅན་་ ཞིག་ ཡིན། དེ་མིན་ གསར་ བརྗེའི་དངོས་ཡོད་རིང་ལུགས་དང་
གསར་བརྗེའི་འཆར་ཡན་རིང་ལུགས་ཟུང་དུ་འབྲེལ་བའི་གསར་རྩོམ་གྱི་བྱེད་
ཐབས་དར་སྤེལ་གཏོང་དགོས་ལ། ད་དུང་རང་མི་རིགས་ཀྱི་ལོ་རྒྱུས་ཐོག་གི་
ཕུལ་དུ་བྱུང་བའི་དངོས་ཡོད་རིང་ལུགས་དང་འཆར་ཡན་རིང་ལུགས་ཀྱི་སྲོལ་
རྒྱུན་དེ་རྒྱུན་འཛིན་བྱེད་དགོས་པ་མ་ཟད། དེར་བསྒྱུར་བཀོད་དང་ གསར་
གཏོད་བྱས་ཏེ་འཕེལ་རྒྱས་དེ་བས་ཆེས་ཆེ་བ་ཞིག་ཡོང་བ་བྱེད་པ་དང༌། དུས་
རབས་གསར་པ་དང་སྤྱི་ཚོགས་ཀྱི་འཚོ་བ་གསར་པ་དེ་གང་ལེགས་མཚོན་པར་
བྱེད་དགོས་པ་རེད། དེ་ནི་བློ་མཐུན་མའོ་ཙེ་ཏུང་གིས་གསུངས་པ་ལྟར་“ང་ཚོས་
ངེས་པར་དུ་རྩོམ་རིག་དང་སྒྱུ་ རྩལ་གྱི་ཕུལ་བྱུང་གི་ཤུལ་ རྒྱུན་ཡོད་ཚད་རྒྱུན་
བཟུང་ཐོག་བཟང་ངན་དབྱེ་འབྱེད་ཀྱིས་དེ་ཚོའི་ནང་ནས་ཕན་པའི་རིགས་ཡོད་
ཚད་བསྡུས་ནས་ང་ཚོས་དུས་འདི་དང་ཡུལ་འདིའི་མི་དམངས་ཀྱི་འཚོ་བའི་ནང་
229



ལེའུ་གཉིས་པ། གསར་རྩོམ་གྱི་སྐོར།
གི་རྩོམ་རིག་དང་སྒྱུ་རྩལ་གྱི་རྒྱུ་ཆ་རྣམས་སྤྱད་ནས་རྩོམ་རིག་གསར་བསྐྲུན་བྱེད་
སྐབས་ཀྱི་དཔྱད་གཞིར་བཟུང་དགོས་ཀྱི་རེད་(《ཡན་ཨན་རིག་རྩལ་བཞུགས་
མོལ་ཚོགས་འདུའི་ ཐོག་ གི་གཏམ་བཤད་》《མའོ་ཙེ་ཏུང་གསུང་རྩོམ་གཅེས་
བསྡུས་》དེབ་གསུམ་པའི་ཤོག་གྲངས་121ལ་གསལ་)ཅེས་གསུངས་ཡོད་པ་རེད།
དེ་ལྟར་རང་མི་རིགས་ཀྱི་དངོས་ཡོད་རིང་ལུགས་ཀྱི་སྲོལ་རྒྱུན་དང་འཆར་ཡན་
རིང་ལུགས་ཀྱི་སྲོལ་རྒྱུན་ལ་ཞིབ་འཇུག་ཞིབ་ཕྲ་བྱེད་དགོས་ལ། སྔོན་བྱོན་རྩོམ་
པ་པོ་རྣམས་ཀྱིས་མཛད་པའི་ཕུལ་བྱུང་གི་གསར་རྩོམ་བྱེད་ཐབས་ཀྱི་གྲུབ་འབྲས་
དང་ཉམས་མྱོང་ཕྱོགས་བསྡོམས་ཡང་བྱེད་དགོས། བོད་རིགས་ཀྱི་རྩོམ་རིག་ལོ་
རྒྱུས་ཐོག་ཏུ་དངོས་ཡོད་རིང་ལུགས་ཀྱི་རྩོམ་རིག་སྒྱུ་རྩལ་གྱི་སྲོལ་རྒྱུན་ཡོད་པ་མ་
ཟད། འཆར་ ཡན་ རིང་ ལུགས་ ཀྱི་ རྩོམ་ རིག་ སྒྱུ་ རྩལ་ གྱི་ སྲོལ་ རྒྱུན་ ཡོད་ ལ།
གསར་རྩོམ་གྱི་བྱེད་ཐབས་དེ་གཉིས་ཟུང་འབྲེལ་བྱས་ཏེ་གྲུབ་འབྲས་ལེགས་པོ་
ཐོབ་ཡོད་པའི་བརྩམས་ཆོས་ཇི་སྙེད་ཅིག་ཡང་ཡོད། རྩོམ་པ་པོ་རྣམས་ཀྱིས་
གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་
ཟུང་དུ་སྦྲེལ་བའི་གསར་རྩོམ་བྱེད་ཐབས་བེད་སྤྱད་དེ་སྔར་ལས་ལྷག་པའི་སྒོ་ནས་
རང་མི་རིགས་ཀྱི་རྩོམ་རིག་སྒྱུ་རྩལ་གྱི་ཤུལ་རྒྱུན་དང་སྲོལ་རྒྱུན་རྒྱུན་འཛིན་བྱེད་
པ་དང༌། ལོ་རྒྱུས་ཀྱི་དུས་ སྐབས་ གསར་པའི་ཆ་རྐྱེན་འོག་ཏུ་སྤྱི་ཚོགས་རིང༌
ལུགས་ཀྱི་རྩོམ་རིག་ཕུན་སུམ་ཚོགས་སུ་གཏོང་དགོས་པ་རེད།
བདུན་པ། གསར་རྩོམ་བྱེད་ཐབས་ཀྱི་སྣེ་
མང་རང་བཞིན་དེང་རབས་རིང་
ལུགས་ཀྱི་གྲུབ་མཐའི་སྐོར།
དེང་རབས་རིང་ལུགས་ཞེས་པའི་གྲུབ་མཐའ་དེ་ནི་དུས་རབས་བཅུ་དགུ་
230



རྩོམ་རིག་རྣམ་བཤད།
པའི་མཇུག་དང་དུས་རབས་ཉི་ཤུ་པའི་དུས་འགོར་ནུབ་ཕྱོགས་རྒྱབ་ཁབ་ཁག་ཏུ་
སྲོལ་རྒྱུན་གྱི་རྩོམ་རིག་ལ་ངོ་རྒོལ་བྱེད་པའི་རྩོམ་རིག་གི་བསམ་པའི་རླབས་རྒྱུན་
དང་གྲུབ་མཐའ་མི་འདྲ་བའི་སྤྱིའི་ཐ་སྙད་དེར་དེང་རབས་རིང་ལུགས་ཀྱི་རྩོམ་
རིག་ཅེས་བརྗོད་ལ། དེང་ རབས་ རིང་ལུགས་ཀྱི་རྩོམ་རིག་ནི་1880ལོ་དང་
1890ལོར་འགོ་ཚུགས་པ་ཡིན་ཞེས་པའི་འདོད་ཚུལ་མི་འདྲ་བ་གཉིས་ཡོད། །
འདིར་གསལ་བཤད་བྱ་དགོས་པ་ཞིག་ནི་དེང་རབས་རིང་ལུགས་ཀྱིས་
དངོས་ཡོད་རིང་ལུགས་ལ་ངོ་རྒོལ་བྱས་པ་ཞིག་མ་ཡིན་པར། དངོས་ཡོད་རིང་
ལུགས་དེ་འཕེལ་རྒྱས་གསར་པ་ཞིག་ཏུ་བཏང་བ་ཡིན་ལ་དངོས་ཡོད་རིང་ལུགས་
ཀྱི་སྙིང་སྟོབས་དེས་སྤྱི་ཚོགས་དང་རང་ཉིད་མཚོན་ཐབས་བྱས་པ་ཞིག་ཡིན་རྐྱེན་
དེས་དངོས་ཡོད་རིང་ལུགས་ཀྱི་རྩོམ་ཐབས་དང་རྒྱབ་འགལ་བྱས་པ་ཞིག་མ་ཡིན།
དེང་རབས་རིང་ལུགས་དང་ཡང་ན་དེང་ རབས་པའི་གྲུབ་མཐའ་ཞེས་
པར་ཁྱབ་ཆེ་ཆུང་མི་འདྲ་བའི་གོ་དོན་གཉིས་ཡོད། ཁྱབ་ཆུང་བའི་དེང་རབས་
ཞེས་པའི་གོ་དོན་ནི་འཛམ་གླིང་དམག་ཆེན་གཉིས་བར་དུ་རྩོམ་རིག་སྒྱུ་རྩལ་ནང་
དུ་རྩོམ་རིག་གི་ཉམས་འགྱུར་དང་རྣམ་པ་སོགས་མི་འདྲ་བའི་གྲུབ་མཐའ་ཞིག་
ཡིན་པ་དང་། ཁྱབ་ཆེ་བའི་དེང་རབས་རིང་ལུགས་ཞེས་པའི་གོ་དོན་ནི་རྩོམ་
རིག་སྒྱུ་རྩལ་གྱི་ནང་དུ་སྲོལ་རྒྱུན་གྱི་རྩོམ་རིག་ལ་ངོ་རྒོལ་བྱེད་པའི་མ་རྩའི་རིང་
ལུགས་ཀྱི་རྩོམ་རིག་གི་ལས་འགུལ་ཞིག་ཡིན་པ་མ་ཟད། བསམ་བློ་དང་སྒྱུ་རྩལ་
གྱི་ཐད་སྲོལ་རྒྱུན་གྱི་རྩོམ་རིག་དང་གཏན་ནས་མི་འདྲ་བའི་རྩོམ་རིག་གི་བསམ་
པའི་རླབས་རྒྱུན་དང་གྲུབ་མཐའ་ཁག་གི་སྤྱི་མིང་དེར་དེང་རབས་རིང་ལུགས་
ཞེས་བརྗོད། །
དེང་རབས་རིང་ལུགས་རྩོམ་རིག་གིས་ལད་འབྲི་དང་དངོས་ཡོད་བསྐྱར་
མཚོན་བྱེད་པར་མི་དགའ་བར། རང་སྣང་གི་འདོད་འདུན་དེ་བཀག་རྒྱ་མེད་
པར་མངོན་པར་བྱུང་ལ། དེ་ནི་ཕྱི་ཡུལ་གྱི་དངོས་པོའི་གནས་ཚུལ་ལ་དོ་གལ་མི་
བྱེད་པར། སེམས་ཁམས་དང་རྟོག་སྣང་ན་ཡོད་པའི་དངོས་ཡོད་དང་རྨི་ལམ་
231



ལེའུ་གཉིས་པ། གསར་རྩོམ་གྱི་སྐོར།
དང་འཕྲུལ་མཚར་གྱི་དངོས་ཡོད་ལ་བློ་ཁ་ཕྱོགས་པ་མ་ཟད། བརྩམས་སྒྲུང་
གསར་པའི་རྩོམ་འབྲི་ཐབས་ལ་བློ་ཁ་ཕྱོགས་པ་རྣམས་ཀྱིས་བརྩམས་སྒྲུང་རྙིང་
པའི་ཐབས་ཀྱིས་མི་རྣམས་ཀྱི་སེམས་ཀྱི་འགྱུར་བ་དངོས་དེ་ཕྱིར་མཚོན་མི་ཐུབ་
པར་འདོད་པ་དང་། དེང་རབས་རིང་ལུགས་ཀྱི་རྩོམ་ཐབས་དེས་སེམས་ཁམས་
ཀྱི་རྒྱུ་ཆའམ་སེམས་ཁམས་ཀྱི་འགྱུར་བ་དངོས་དེ་ཕྱིར་འདོན་པ་སྟེ། མིའི་སེམས་
གཏིང་ན་ཉལ་བའི་གསང་བ་དང༌། ཡིད་གཉིས་ཀྱི་འགལ་བ་སོགས་ལ་ཡིད་
ཕྱོགས་ནས། དངོས་ བརྒལ་ རིང་ ལུགས་ ཀྱིས་ རྨི་ ལམ་ གྱི་ འཕྲུལ་ མཚར་ དང་
དངོས་ཡོད་གཉིས་མཉ་མ་དུ་བསྲེས་ནས་དངོས་ཡོད་ལས་བརྒལ་བའི་ཁྱད་ཆོས་
བཟོས་ཤིང་། དངོས་ཡོད་དེ་རྨི་ལམ་ གྱི་འཕྲུལ་མཚར་ཅན་དུ་བཟོ་བ་དང་།
དངོས་ཡོད་འཚོ་བའི་ཁྲོད་དུ་མངོན་འགྱུར་བྱེད་མི་ཐུབ་པའི་ཕུགས་བསམ་དེ་རྨི་
ལམ་གྱི་འཕྲུལ་འཚར་སོགས་ལ་བརྟེན་ནས་མངོན་འགྱུར་བྱེད་པ་དེ་ཡིན། དེང་
རབས་རིང་ལུགས་ཀྱི་རྩོམ་རིག་ནི་རྙོག་འཛིང་ཆེ་བའི་རྩོམ་རིག་གི་རྣམ་པ་ཞིག་
ཡིན་ལ་དེང་རབས་རིང་ལུགས་རྩོམ་རིག་གིས་ཚད་ངེས་ཅན་ཞིག་གི་སྟེང་ནས་
ནུབ་ཕྱོགས་མ་རྩའི་རིང་ལུགས་ཀྱི་སྐྱོན་མཚང་ཁ་ ཤས་ཕྱིར་འདོན་བྱས་ཤིང༌།
ལྷག་པར་དུ་ཤེས་ཡོན་ཅན་དག་གིས་མ་རྩ་རིང་ལུགས་ཀྱི་སྤྱི་ཚོགས་ལ་རེ་བ་ཆད་
ཅིང་མི་དགའ་བའི་བསམ་ཚུལ་མཚོན་པར་བྱས་ཡོད་པས། ང་ཚོས་ནུབ་ཕྱོགས་
སྤྱི་ཚོགས་ཀྱི་འགལ་བར་རྒྱུས་ལོན་དང༌། ནུབ་ཕྱོགས་ཀྱི་མཁས་པ་མང་པོའི་
སེམས་ཁམས་ཐད་ཀྱི་འབྲས་བུ་རྣམས་ཤེས་རྟོགས་དང་། གསར་གཏོད་ཀྱི་རང་
བཞིན་སོགས་སློབ་སྦྱོང་བྱེད་དགོས་པའི་ཆ་གང་མང་ཞིག་ཡོད། དེར་བརྟེན་
དེང་རབས་ རིང་ལུགས་ ཀྱི་རྩོམ་ རིག་ ལ་ མཚོན་ནའང་བསམ་བློའི་སྟེང་ནས་
སྙིགས་དོར་བཅུད་ལེན་དང་སྒྱུ་རྩལ་སྟེང་ནས་དབྱེ་ཞིབ་དང་ལེགས་ཆ་ལེན་རྒྱུ་ནི་
གལ་ཆེ་བའི་གནད་ཅིག་ཡིན་ནོ།
དེང་རབས་རིང་ལུགས་ལ་ལོ་བརྒྱ་ལྷག་ཙམ་གྱི་ལོ་རྒྱུས་ཡོད་པ་མ་ཟད།
དེའི་འཕེལ་རྒྱས་ཀྱི་བརྒྱུད་རིམ་ནང་དུ་དེང་རབས་རིང་ལུགས་ཀྱི་བསམ་པའི་
232



རྩོམ་རིག་རྣམ་བཤད།
རླབས་རྒྱུན་དང་གྲུབ་མཐའ་འདྲ་མིན་སྣ་ཚོགས་ཐོན་ཞིང་དེ་ནི་ཤིང་སྡོང་ཆེན་པོ་
ཞིག་ལ་ཡལ་ག་མང་པོ་སྐྱེས་པ་ལྟ་བུ་ཞིག་ཡིན། བསམ་པའི་རླབས་རྒྱུན་དང་
གྲུབ་མཐའ་སྣ་ཚོགས་ཡོད་པ་དེ་དག་ནང་འགའ་རེས་ནི་ སྐབས་ གཅིག་རིང་
གྲགས་ཆེ་ཙམ་བྱུང་བ་ལས་དེ་ རྟིང་ རིམ་ བཞིན་ མེད་ པར་ གྱུར་ ཟིན་ པ་ དང༌།
རྩོམ་པ་པོའི་ངོས་ནས་ཞུས་ན་ཡང་རྩོམ་པ་པོ་དེ་གྲུབ་མཐའ་སྣ་ཚོགས་ཀྱི་ནང་དུ་
ཚུད་ཡོད། དཔྱད་གཏམ་བྱེད་མཁན་མི་འདྲ་བ་དང་འདོད་ཚུལ་མི་འདྲ་བའི་
དབང་གིས་རྩོམ་པ་པོ་དེ་གྲུབ་མཐའ་འདི་ཡིན་འདི་མ་ཡིན་གྱི་རྩོད་གཞི་ཡོད་པ་
ཞིག་ཡིན།
དང་པོ། རྟོག་པ་རང་ཡན་དུ་འཕོས་པའི་བརྩམས་སྒྲུང༌།
རྟོག་པ་རང་ཡན་པའི་རྒྱུན་ཞེས་པའི་རྩོམ་ཐབས་དེ་ནི་འཛམ་གླིང་དམག་
ཆེན་དང་པོའི་སྔ་ནུབ་ཏུ་ཐོག་མར་ཕ་རན་སི་དང་དབྱིན་ཇིའི་རྒྱལ་ཁབ་ཏུ་བྱུང་
བ་དང་དེ་རྟིང་ནུབ་ཕྱོགས་རྒྱལ་ཁབ་ཁྱོན་ཡོངས་སུ་ས་ཁྱབ་རྡོ་ཁྱབ་ཏུ་འཕེལ་
རྒྱས་བྱུང་བའི་རྩོམ་རིག་གི་གསར་རྩོམ་བྱ་ཐབས་ཤིག་ཡིན།
“རྟོག་པ་རང་ཡན་པའི་རྒྱུན་”ཞེས་པའི་གོ་དོན་ནི་སྤྱིར་བཏང་ཐོག་མི་
རྣམས་གཉིད་འཁུག་ལ་མ་འཁུག་བའི་འོག་ཏུ་ནང་གི་བསམ་པའི་འགྱུར་བ་དང་།
བསམ་བློ། རྟོག་པ་རྒྱུན་མི་ཆད་པར་རང་བཞིན་དུ་འགུལ་བསྐྱོད་བྱེད་པའི་ཁྱད་
ཆོས་ལ་དམིགས་པ་ཞིག་ཡིན།
རྟོག་པ་རང་ཡན་པའི་རྒྱུན་གྱི་རྩོམ་ ཐབས་སྤྱིའི་ངོས་ནས་ཞུས་ཚེ་དེ་ནི་
“ནང་སེམས་ཀྱི་རྟོག་པ་རང་ལབ་”ཁོ་ན་བྱས་པ་ཞིག་གཏན་ནས་མ་ཡིན། དེང་
རབས་རྩོམ་པ་པོ་རྣམས་ཀྱིས་ བརྩམས་ཆོས་ནང་གི་མི་སྣའི་ སེམས་ ཁམས་ཀྱི་
འགྱུར་བ་དངོས་མཚོན་ཕྱིར་དུས་གསུམ་སངས་རྒྱས་བཞིན་གང་ཡང་ཤེས་པ།
གང་ཡང་བྱེད་ཐུབ་པའི་རྣམ་ཚུལ་ལྟར་མ་ཡིན་ལ། ཡང་ཞིབ་དཔྱོད་ཀྱི་དཔོན་
པོ་བཞིན་མིའི་སེམས་ཁམས་ལ་ཐེ་གཏོགས་སམ་ཇུས་གཏོགས་མི་བྱེད་པར་རྩོམ་
མཁན་གྱིས་མི་སྣའི་སེམས་སུ་ཞུགས་ནས་མི་སྣའི་འདུ་ཤེས་གཡོ་འགུལ་གྱི་རྗེས་སུ་
233



ལེའུ་གཉིས་པ། གསར་རྩོམ་གྱི་སྐོར།
འབྲངས་ཏེ་བརྩམས་སྒྲུང་ནང་གི་མི་སྣའི་སེམས་ཁམས་ཀྱི་འགྱུར་བ་དེ་རང་
བཞིན་དུ་གསལ་བར་བྱེད་ཀྱི་ཡོད་པ་རེད། དེར་བརྟེན་རྟོག་པ་རང་ཡན་པའི་
རྒྱུན་གྱི་བརྩམས་སྒྲུང་ནང་དུ་མི་སྣའི་ སེམས་ཁམས་ཀྱི་འགུལ་ བསྐྱོད་ཀྱི་འཕོ་
འགྱུར་ཚོད་མི་ཐིག་པ་དང་། འགོ་མཇུག་བར་ཟང་ངེ་ཟིང་ངེ་དང༌། ཚིག་སྦྱོར་
བྱེད་སྟངས་ཀྱང་སྐད་ཀྱི་འགྲོ་ལུགས་དང་མི་མཐུན་པ་མ་ཟད། བསམ་གཞིགས་
བྱེད་སྟངས་ཀྱང་གཏན་ཚིག་རིགས་པའི་ཆོས་ཉིད་དང་མི་མཐུན་པ་ཞིག་ཡིན།
རྩོམ་ཐབས་འདིར་སྲོག་ཤིང་དུ་གྱུར་པའི་གཞུང་ལུགས་ཆེན་པོ་གསུམ་ཡོད་ཅེས་
བརྗོད་པ་ནི།
ཨའོ་ཏི་ལི་རྩོམ་པ་པོ་ཕོ་ལོ་དབྱི་ཏ་དང༌། ཨ་རིའི་སེམས་ཁམས་རིག་པ་
མཁས་ཅན་ཀྲན་མུའུ་ སི་དང་། ཕ་རན་སིའི་ མཁས་ པ་པོ་ ཀི་ཧྲེན་གྱིས་རྩོམ་
ཐབས་དེར་རིག་པའི་གཞུང་ལུགས་ཀྱི་རྨང་གཞི་ཞིག་འདོན་སྤྲོད་བྱས་ཡོད་པ་
རེད།
ཞི་གེ་མིང་ཕོ་ལོ་དབྱི་ཏེ་(1856 - 1936)ནི་ཨའོ་ཏི་ལི་སྨྱོ་ནད་ཀྱི་སྨན་པ་
ཞིག་ཡིན་ལ། ཁོང་གིས་བརྩམས་པའི་《སེམས་ཁམས་དབྱེ་ཞིབ་རིག་པ་》དང་
《རྨི་ལམ་འགྲེལ་བ་》སོགས་ཁྱོན་བསྡོམས་པོ་ཏི་སུམ་ཅུ་སོ་གཉིས་བརྩམས་ཡོད་
པ་རེད། ཁོང་གིས་རྟོག་མེད་དང་རྨི་ལམ་གྱི་འཕྲུལ་སྣང་ཞེས་པའི་གཞུང་ལུགས་
གསར་གཏོད་གནང་ཏེ་ཤིན་ཏུ་གྲགས་ཆེ་བར་གྱུར་རོ། སྨྱོ་ནད་ལ་ཞིབ་འཇུག་
བྱས་པ་བརྒྱུད་ཏེ་མིའི་གཏིང་རིམ་གྱི་འདུ་ཤེས་ཤིག་ཏུ་མཐོང་ནས་མིའི་འདུ་ཤེས་
ནང་གི་ལྷན་སྐྱེས་ནས་ཡོད་པའི་སྲེད་པ་སྟེ། གཙོ་བོར་འཁྲིག་པའི་སྲེད་པ་ཞིག་
ལ་ཆེད་དུ་བསྟན་པ་ཡིན། རྟོག་པ་དེ་ནི་མིའི་འདུ་ཤེས་ཀྱི་གོ་རིམ་ཐག་གཅོད་
བྱེད་པའི་ནུས་པའི་འབྱུང་ཁུངས་ཡིན། ཕོ་ལོ་ཡི་ཏའི་ལྟ་ཚུལ་དེས་ནུབ་ཕྱོགས་
དེང་རབས་པའི་བརྩམས་སྒྲུང་གསར་རྩོམ་ཁྲོད་ཀྱི་རྟོག་པ་རང་ཡན་ཞིབ་འབྲི་
བྱེད་ཐབས་ལ་ཤན་ཤུགས་ཆེན་པོ་ཐེབས་པ་རེད།
ཕོ་ལོ་དབྱི་ཏ་ཡི་གྲུབ་འབྲས་ཆེ་ཤོས་ནི་སེམས་ཁམས་རིག་པའི་ཁྱབ་ཁོངས་
234



རྩོམ་རིག་རྣམ་བཤད།
ནང་དུ་ “ རྟོགས་མེད་” ཀྱི་རྟོག་ པ་འོག་འགྱུ་ཞེས་ པའི་ སེམས་ ཁམས་འགུལ་
བསྐྱོད་ཀྱི་རིགས་པའི་གཞུང་ལུགས་དེ་ཡིན་པ་མ་ཟད། ཁོང་གིས་མི་རྣམས་ཀྱི་
སེམས་ཁམས་ཀྱི་འགུལ་བསྐྱོད་དེ། ཁག་གཉིས་སུ་དབྱེ་ཡོད་པ་སྟེ་“རྟོགས་པ་”
དང་“རྟོགས་མེད་ པའི་ རྟོག་ པ་དེ་”( སྣང་ མེད་ ཀྱི་ འདུ་ ཤེས་) ཡིན་ པ་ དང་།
རྟོགས་མེད་པའི་རྟོག་པ་དེ་ནི་མི་རྣམས་ཀྱི་སེམས་ཁམས་ཀྱི་འགུལ་བསྐྱོད་ངོ་མ་
དེ་ཡིན་པ་མ་ཟད། དེ་ནི་ངོ་བོ་ངོ་མ་ཡིན། མི་རྣམས་ཀྱི་སེམས་ཁམས་འགུལ་
བསྐྱོད་དེ་ཆུ་སྟེང་ལ་དར་ཆགས་པ་དང་འདྲ་བར་བརྒྱ་ཆ་བརྒྱད་འོག་དང་གཅིག་
ཁར་ཡོད་པ་ཞིག་ཡིན། མི་རྣམས་ཀྱིས་སེམས་ཁམས་འགུལ་བསྐྱོད་གཙོ་བོ་ནི་
རྟོགས་མི་ཐུབ་པའི་རྟོག་པ་ལྐོག་གྱུར་གྱི་ནང་དུ་འགུལ་བསྐྱོད་བྱེད་ཀྱི་ཡོད་པ་མ་
ཟད། དེ་ནི་མི་གཞན་ལ་འགེབས་སྐུང་བྱས་ཡོད་ལ་ སོ་སོ་རང་ཉིད་ལ་ཡང་
འགེབས་སྐུང་བྱས་ཡོད། དེ་ལྟར་མི་རྣམས་ཀྱི་བསམ་བློ་ཕལ་ཆེ་བ་རྟོགས་མེད་
ཀྱི་ནང་དུ་འགུལ་བསྐྱོད་བྱེད་ཀྱི་ཡོད་ལ། སྐབས་རེ་སྟེས་དབང་གི་གནས་ཚུལ་
འོག་ཏུ་ གཞི་ནས་རྟོགས་ ཐུབ་ པའི་འདུ་ ཤེས་ ཤིག་ ཏུ་ འགྱུར་ གྱི་ ཡོད་ པ་ རེད།
ཁོང་གིས་ངོས་འཛིན་དུ་བསམ་བློའི་བརྩེ་དུང་ཐོག་གི་རེ་འདོད་རྣམས་ཕྱི་རོལ་
ཡུལ་གྱི་ཆ་རྐྱེན་གྱི་ཚོད་འཛིན་དང༌། སྤྱི་ཚོགས་ཀྱི་ཀུན་སྤྱོད་ཀྱིས་གནོན་ཤུགས་
ཡོད་རྐྱེན་རྨི་ལམ་གྱི་ནང་ནས་རང་ངོས་ཀྱི་འདོད་དོན་རྣམས་འགྲུབ་པར་བྱེད་ཀྱི་
ཡོད། གལ་སྲིད་དེའི་ཚད་ལས་བརྒལ་ཚེ་སྨྱོ་ནད་ཕོག་གི་ཡོད་ཅེས་གསུངས།
ཁོང་གིས་1908ལོར་བརྩམས་པའི་《གསར་རྩོམ་དང་ཉིན་མོའི་རྨི་ལམ་》ཞེས་
པའི་དཔྱད་རྩོམ་ནང་དུ་རང་ཉིད་ཀྱི་རྩོམ་རིག་སྒྱུ་རྩལ་གྱི་ལྟ་ཚུལ་དེ་གཅིག་སྡུད་
ཀྱི་མཚོན་པར་བྱས་ཡོད། མི་ཚང་མས་རང་ཉིད་ལ་བསམ་བློའི་འཆར་སྒོ་ཞིག་
ཡོད་སྲིད་ལ་དེ་ནི་ སེམས་ ཁམས་ ཀྱི་ གཏིང་ རིམ་ དུ་ གསར་རྩོམ་བྱེད་ ཀྱི་ཡོད།.
དེའི་ཐོག་ནས་བལྟས་ཚེ་རྩོམ་པ་པོ་དང་ སྤྱིར་བཏང་གི་མི་འདྲ་ བ་ ཞིག་ཡིན།
འཆོར་སྣང་(སྟོང་བསམ་)དང་དོན་དངོས་གཉིས་སུ་དབྱེ་བ་ཞིག་ཡིན་རུང་མི་
རྣམས་ལ་དགའ་ཚོར་དང་ཡིད་སྨོན་སྐྱེད་ཐུབ་པ་ནི་དོན་དངོས་མ་ཡིན་པར་དེ་
235



ལེའུ་གཉིས་པ། གསར་རྩོམ་གྱི་སྐོར།
ནི་གཟུགས་མེད་གྲིབ་བཟོ་བྱ་རྒྱུ་དེ་ཡིན་རྐྱེན་དེ་ནི་“ཉིན་མོའི་རྨི་ལམ་”ཡིན་ནོ་
ཞེས་གསུངས་ལ་“གསར་རྩོམ་མཁན་དང་ཉིན་མོའི་རྨི་ལམ་གཏོང་མཁན་གཉིས་
ཀྱི་ངོ་བོ་དེ་གཅིག་མཚུངས་སུ་གནས་ཡོད།” པ་རེད། གཅིག་གིས་རྨི་ལམ་ནང་
ནས་རང་ཉིད་ཀྱི་འདོད་དོན་དེ་ལེགས་གྲུབ་བྱེད་ཀྱི་ཡོད་པ་དང་། ཅིག་ཤོས་
དེས་རང་ཉིད་ཀྱི་འདོད་དོན་དེ་བརྩམས་ཆོས་ཀྱི་ནང་ནས་འགྲུབ་པར་བྱེད་ཀྱི་
ཡོད་པ་དེ་ཡིན་ནོ་ཞེས་གསུངས་ཡོད་པ་རེད། །
ཕ་རན་སིའི་ རིགས་ པའི་ གཞུང་ལུགས་ པ་ མཁས་ ཅན་པོ་ ཀི་ཧྲན་གྱིས་
“སེམས་ཁམས་ཀྱི་དུས་ཚོད་” ཅེས་པའི་ཐ་སྙད་གསར་པ་ཞིག་བཏོན་པ་དང་།
དེས་རྟོག་པ་རང་ཡན་པའི་བརྩམས་སྒྲུང་ལ་ཤུགས་རྐྱེན་ཆེན་པོ་བྱུང་ཡོད། མི་
རྣམས་ཀྱིས་དུས་ཚོད་ལ་ངོས་འཛིན་ཚུལ་མི་འདྲ་བ་གཉིས་ཡོད་པ་སྟེ། གཅིག་
ནི་མི་རྣམས་ཀྱི་རྒྱུན་གཏན་གོ་བ་ལེན་པའི་སྲོལ་རྒྱུན་གྱི་དུས་ཚོད་དེ་ཡིན་པ་དང་།
དེ་ནི“ཕྱི་རོལ་གྱི་དུས་ཚོད་”དེ་ཡུལ་དུས་ཀྱི་ཐ་སྙད་བེད་སྤྱོད་བྱས་ཏེ་དུས་ཚོད་
ལ་ངོས་འཛིན་བྱེད་ཀྱི་ཡོད་པ་རེད།
“སེམས་ཁམས་ཀྱི་དུས་ཚོད་” ནི་དུས་གང་ཞིག་ཏུ་ཡང་(ད་ལྟ། འདས་
ཟིན་པ། མ་འོངས་པ། སྔོན་རྗེས་) ཕན་ཚུན་མཉམ་དུ་འབྲེལ་ནས་མཚོན་པར་
བྱེད་ཀྱི་ཡོད། མི་རྣམས་ཀྱི་གཏིང་རིམ་གྱི་འདུ་ཤེས་ནང་དུ་མ་འོངས། འདས་
ཟིན། ད་ལྟ་སོགས་ཀྱི་དབྱེ་བ་གསལ་པོ་ཞིག་མེད་པར་བརྟེན་རྩོམ་པ་པོ་རྣམས་
ཀྱིས་མི་སྣའི་སེམས་ཁམས་ཀྱི་རྗེས་སུ་འབྲངས་ཏེ། མི་སྣའི་སེམས་ཁམས་ཀྱི་
འགུལ་བསྐྱོད་ལ་གཞིགས་ནས་རྩོམ་འབྲི་བྱེད་དགོས་པའི་འདོད་ཚུལ་ བཏོན་
ཡོད་པ་དེས་སྲོལ་རྒྱུན་གྱི་དུས་ཚོད་དང་བྱུང་རིམ་སྒྲིག་བཀོད་བྱེད་སྟངས་ལ་བློ་
ཁོག་ཆེན་པོས་ངོ་རྒོལ་བྱས་ཡོད་པ་རེད། །
ཨ་རིའི་སེམས་ཁམས་རིག་པ་མཁས་ཅན་ཝེ་ལེན་ཀྲན་མུའུ་ཟིས་རྟོག་པ་
རང་ཡན་ཞེས་པ་ནི་སེམས་ཁམས་རིག་པའི་དོན་སྤྱི་ཞིག་རེད། དེའི་གོ་དོན་ལ་
ཕན་ཚུན་འབྲེལ་བའི་ཕྱོགས་གཉིས་ཡོད་དེ།
236



རྩོམ་རིག་རྣམ་བཤད།
གཅིག གོ་རིམ་ལྡན་ཞིང་གཏན་ཚིགས་དང་མཐུན་ལ་རིག་པས་དཔོག་
ཐུབ་པའི་རང་རྟོགས་ཀྱི་འདུ་ཤེས་དང་།
གཉིས། གཏན་ཚིག་ལས་འགལ་ཞིང་གསལ་པོ་མ་ཡིན་ལ་རྗེས་དཔོག་གི་
ཤེས་པ་མ་ཡིན་པའི་རྟོག་པ་ལྐོག་གྱུར་པ་གཉིས་ལས་གྲུབ་པ་ཡིན། དེ་ཡང་
གཏན་ཚིག་ལས་འ གལ་ཞིང་གསལ་པོ་མ་ཡིན་ལ་རྗེས་དཔོག་གི་ཤེས་པ་མ་ཡིན་
པའི་རྟོག་པ་ཞེས་པ་ནི། དཔེར་ན། རྨི་ལམ་དུ་འཆོར་བའི་རྟོག་པ་ལྟ་བུའོ། །
རྟོག་པ་རང་ཡན་པའི་མཚོན་བྱེད་ཀྱི་རྣམ་པ་ནི་ཕན་ཚུན་འབྲེལ་མེད་ཀྱི་
དམ་དུམ་ཕྱོགས་གཅིག་ཏུ་སྦྱར་ཏེ་རྗེས་ཤུལ་ཡོད་པའི་མཐུད་མཚམས་སུ་གྱུར་པ་
ཞིག་མ་ཡིན་པར། རང་ཡན་དུ་རྒྱུགས་ པའི་ཆུ་རྒྱུན་དང་འདྲ་བར་རྒྱུན་ཆད་
མེད་པར་རྒྱུགས་པ་ནི་ཇི་ལྟར་བཅད་ཀྱང་གཅོད་མི་ནུས་སོ། མཚོན་བྱེད་ཀྱི་
རྣམ་པ་དེ་ལ་“ བསམ་པ་རང་ཡན་པ་” འམ་“ རང་སྣང་འཚོ་བ་རང་ཡན་པ་”
ཟེར་རོ་ཞེས་གསུངས་ཡོད་པ་རེད།
གོང་གསལ་གཞུང་ལུགས་དེ་དག་གིས་རྟོག་པ་རང་ཡན་དུ་འཕོས་པའི་
བརྩམས་སྒྲུང་འབྲི་ཐབས་ལ་ཤུགས་རྐྱེན་ཆེན་པོ་བྱུང་ཡོད་ལ་གཞུང་ལུགས་འདི་
དག་ལ་བརྟེན་ནས། རྩོམ་འབྲི་མཁན་གྲགས་ཆེ་བའི་རྩོམ་པ་པོ་དང་བརྩམས་
ཆོས་འདི་འདྲ་འགའ་ཞིག་ཡོད་པ་སྟེ།
ཕ་རན་ སིའི་ རྩོམ་ པ་ པོ་ ཕུ་ ལུ་ སི་ ཐ་ དང་། ཁོང་ གིས་ བརྩམས་ པའི་
བརྩམས་སྒྲུང་རིང་གྲས་《འདས་ཟིན་པའི་ལོ་ཟླར་དྲན་གསོ་བྱས་པ་》ཞེས་དང་།
དབྱིན་ཇེའི་བུད་མེད་རྩོམ་པ་པོ་འུ་འར་ཕུ་ཡིས་བརྩམས་པའི་《རྩིག་ངོས་ཀྱི་ཁྲ་
ཐིག་》ཞེས་པ། ཨ་རིའི་རྩོམ་པ་པོ་ཕུ་ཁེ་ནི་ཡིས་བརྩམས་པའི་《འུར་སྒྲ་དང་ཟིང་
འཚུབ་》ཞེས་པ། ཨ་འར་ལན་གྱི་རྩོམ་པ་པོ་ཆའོ་ཨ་སིས་བརྩམས་པའི་《ལུང་ལི་
ཞི་སི་》སོགས་ཡོད་པ་རེད། །
རྩོམ་ཐབས་འདིའི་རྩ་བའི་ཁྱད་ཆོས་མདོར་བསྡུས་ན།
རྟོག་པ་རང་ཡན་པའི་བརྩམས་སྒྲུང་གིས་སྲོལ་རྒྱུན་གྱི་དུས་རིམ་སྒྲིག་གཞི་
237



ལེའུ་གཉིས་པ། གསར་རྩོམ་གྱི་སྐོར།
ལས་འགལ་ཏེ། མི་སྣའི་སེམས་ཁམས་ཀྱི་འགྱུར་བ་དང་རྟོག་པའི་རྒྱུན་འབྲི་
སྐབས་རྟག་པར་འདས་ཟིན་པ་དང་ད་ལྟ། མ་འོངས་པའི་དུས་རིམ་གོ་ལྡོག་པ་
དང༌། འདྲེས་པ། མི་སྣའི་མཐོང་སྣང་དང་། དྲན་གསོ། འདུན་པ་བཅས་
བསྐྱར་ཟློས་དང་འདྲེས་ནས་འབྲི་ཡི་ཡོད་ལ། བརྩམས་སྒྲུང་ནང་གི་མི་སྣའི་ཀླད་
པའི་ནང་དུ་ལྟ་ཚུལ་ཞིག་བྱུང་བ་དང༌། ཡང་ན་དངོས་གཟུགས་གང་རུང་ཞིག་
མཐོང་སྐབས་རྟག་པར་ཕྱི་ཚུལ་གྱི་བལྟས་ན་ཧ་ལམ་འབྲེལ་བ་ཡོད་པ་ལྟར་མངོན་
རུང༌། དོན་དངོས་ཐོག་དེ་དག་དང་འབྲེལ་བ་གཏན་ནས་མེད་པའི་བྱ་དངོས་
དང་བསམ་ཚུལ་སོགས་མང་དག་གཅིག་འབྲི་ཡི་ཡོད་པ་རེད། དེ་ལྟར་བརྩམས་
སྒྲུང་ཁྱོན་ཡོངས་ཀྱི་སྒྲིག་བཀོད་དང་བྱུང་རིམ་རྣམས་གོ་རིམ་མེད་པར་རང་མོས་
ཀྱི་ཡིད་འཕྲོ་ལས་བརྩམས་པར་བརྟེན། བརྩམས་སྒྲུང་གི་འགོ་མཇུག་མངོན་
གསལ་མེད་ལ། དེ་ལྟར་རྩོམ་འབྲི་བྱེད་རྒྱུ་ནི་བག་ལ་ཉལ་བའི་རྟོག་པ་འབྲི་ཕྱིར་
ཡིན་ཟེར། དེ་མིན་རྟོག་པ་རང་ཡན་པའི་བརྩམས་སྒྲུང་ནང་དུ་མི་སྣའི་སེམས་
ནང་གི་སྐད་ཆ་རང་ལབ་བྱེད་རྒྱུ་ནི་གཙོ་བོའི་བྱེད་ཐབས་ཤིག་ཡིན་པ་མ་ཟད།
བརྩམས་སྒྲུང་ཁྱོན་ཡོངས་ཀྱི་ཡིག་ཚོགས་མང་ཆེ་བ་ཞིག་ཡིན། བརྩམས་སྒྲུང་
ནང་གི་མི་སྣ་དེ་དག་རྩོམ་པ་པོས་ངོ་སྤྲོད་མི་བྱེད་པར་མི་སྣ་རང་ངོས་ཀྱིས་རང་
ལབ་བྱེད་པའི་ཐབས་ཤེས་སྤྱད་ཏེ། མི་སྣའི་སེམས་ཁམས་ཀྱི་འགུལ་བསྐྱོད་དང་
རྒྱུན་མི་ཆད་པར་འགུལ་བསྐྱོད་བྱེད་བཞིན་པའི་རྟོག་པ་དེ་འབྲི་ཡི་ཡོད། འབྲི་
ཐབས་དེ་རིགས་ནི་སྤྱིར་བཏང་གི་མི་སྣའི་སེམས་ཁམས་རང་ལབ་བྱེད་པ་ལྟར་མ་
ཡིན་པར། དེ་ནི་སེམས་ཁམས་དབྱེ་ཞིབ་བྱེད་པ་ལྟར་འབྲི་ཡི་ཡོད་པ་རེད། ཁོ་
ཚོའི་ལྟ་ཚུལ་དུ་བརྩམས་ཆོས་ཀྱིས་མི་སྣའི་བག་ལ་ཉལ་བའི་རྟོག་པ་ “ བརྒྱུད་
བསྒྲགས”བྱེད་དགོས་པར་བརྟེན་“ མི་སྣ་རང་ངོས་ཀྱིས་ རང་ཉིད་ལ་འགྲེལ་
བཤད་བྱེད་ཏུ་བཅུག་དགོས་” ཞེས་པ་དང་ནང་སེམས་ཀྱི་རང་ལབ་བྱེད་པའི་
ཐབས་སྤྱད་ཀྱི་ཡོད་པ་རེད། དཔེར་ན། 《ལུང་ལི་ཞི་སི་》ཞེས་པའི་ནང་དུ་མི་
སྣ་ཉལ་ཁྲིའི་སྟེང་དུ་སེམས་ནང་གི་རང་ལབ་ཁོ་ན་ཤོག་གྲངས་བཞི་བཅུ་ལྷག་
238



རྩོམ་རིག་རྣམ་བཤད།
ir
ir
ir
ཙམ་བྲིས་ཡོད་པ་མ་ཟད། དེ་དག་ལ་བར་མཚམས་ཡང་གཏན་ནས་མེད་པར་
རི་སྟེང་ནས་ཐུར་ཏུ་རྒྱུགས་པའི་ཆུ་བོ་བཞིན་བྲིས་ཡོད་པ་རེད། དཔེར་ན་《ལུང་
ལི་ཞི་སི་》ཞེས་པའི་ནང་དུ་བུད་མེད་ལོ་ལིས་རང་ལབ་བྱས་ཚུལ་འདི་ལྟར་བཀོད།
“ད་དུས་ཚོད་དང་སྐར་ཆ་ཇི་ཙམ་ཡིན་པ་དུས་ཚོད་ལ་ངེས་པ་ཅི་ཡོད།
ཕལ་ཆེར་ཀྲུང་གོའི་ས་ན་མི་རྣམས་མལ་ནས་ལངས་ནས་སྐྲ་བསླས་ཏེ་ཉིན་གཅིག་
གི་འཚོ་བའི་འགོ་ཚུགས་ཚོད་རེད། ཁོ་མོ་གཉིད་ཚེ་ནང་དུ་འོང་ནས་གཉིད་
དཀྲོག་མཁན་མེད། རེ་འགར་དགེ་ རྒན་ རེ་གཉིས་མཚན་ སློབ་ལ་འགྲོ་སྲིད།
ཡང་མིན་ན་ཁང་པ་ཕར་ནང་གི་བྱ་ཕོའི་དབྱིབས་ཀྱི་དུས་ཚོད་དེ་གྲགས་ཆེ་ཏིང་
ཏིང་ཞེས་གྲགས་ཏེ་རང་གི་ཀླད་པ་འགས་སྙམ་བྱེད། བཙལ་ཏེ་ཁྱེར་ཡོངས་ནས་
ཚོད་བལྟ་ཞིག་བྱེད། ད་དུང་རེ་ཞིག་ཙམ་ལ་ཉལ་ཆོག་གམ་གཅིག་གཉིས་གསུམ་
བཞི་ལྔ། ཁོ་ཚོས་གསར་བསྐྲུན་བྱས་པ་དེ་དག་སྐར་མ་དང་འདྲ་བར་མེ་ཏོག་ཅི་
ཞིག་ཡིན་ནམ། ལུང་འབའ་ཧའི་སྲང་ལམ་གྱི་རྩིག་ཤིང་དེ་ཡག་པོ་རེད། ཁོས་
ང་ལ་བྱིན་པའི་པང་ཁེབ་དེ་ཡང་རི་མོ་དེ་འདྲ་རེད་དེ་ང་ལ་མ་གཏོགས་མེད་འོན་
ཀྱང་ངས་ཐེངས་གཉིས་མ་གཏོགས་བཀོལ་ མེད་ རང་ཡིན་ན་གློག་ སྒྲོན་དེ་ཇེ་
དམར་ཏུ་བཏང་ན་དགའ། ད་དུང་ཚོད་ལྟ་ཞིག་བྱེད། སྔ་མོར་ལངས་དགོས་
ཁོ་ཚོར་མེ་ཏོག་འགའ་འཁྱེར་ཡོང་དུ་འཇུག་དགོས་ཁང་པ་ཕྱི་བདར་བྱེད་དགོས།
གལ་ཏེ་ཁོ་སང་ཉིན་ཁྲིད་ཡོང་ཚེ་ཅི་བྱེད། སང་ཉིན་མ་རེད་ཁ་སང་རེད། མ་
ལེགས་ཐལ། མ་ལེགས་ཐལ། གཟའ་འཁོར་ལྔ་པར་བཀྲ་མི་ཤིས། ཐོག་མར་
ངས་ཁང་པ་ཕྱི་བདར་བྱེད་དགོས། ས་རྡུལ་འདི་དག་ཅི་ཞིག་ཡིན་ནམ། རང་
དགར་སྐྱེས་ནས་ཐོན་པ་རེད། ཕལ་ཆེ་རང་གཉིད་པའི་སྒང་ལ་ཡིན་ཚེ་རེད།
དེ་ནས་ང་ཚོས་རོལ་མོ་ཞིག་བཏང་སྟབས་ཐ་མག་རེ་འཐེན་ཆོག་ངས་ཁོ་ལ་རམ་
འདེགས་རོལ་མོ་དཀྲོལ་ཆོག ངས་གོན་པ་གང་གོན་ན་བཟང་ངམ་མེ་ཏོག་རྒྱ་སེ་
དཀར་པོ་ཞིག་འདོགས་སམ་མི་འདོགས་ཞེས་རྩོམ་འབྲི་བྱས་ཡོད་པ་རེད།
འདི་ནི་ཁོ་མོ་གཉིད་ཁུག་ལ་མ་ཁུག་པའི་སབ་སིབ་ངོར་མོས་བསྟུན་ཡིད་
239



ལེའུ་གཉིས་པ། གསར་རྩོམ་གྱི་སྐོར།
འཕྲོ་བྱས་ཏེ། སྔ་པོར་ལངས་པའི་ཀྲུང་གོའི་མི་དང་། ཇོ་མོ་རྣམས་ཀྱི་ཞོགས་
པའི་སྨོན་ལམ་དང་ཁང་པ་ཕར་ནང་གི་དུས་ཚོད་འཁོར་ལོ། མེ་ཏོག་དང་རྩིག་
ངོར་སྦྱར་ བའི་ ཤོག་ གུ། བར་ དུ་ ད་ དུང་ གཉིད་ མི་ ཁུག་ པའི་ འཚུབ་ སྣང་།
གཉིད་མིན་སད་མིན་གྱི་བན་བུན་ཉམས་སྣང་དང༌། དྲན་པ་མི་གསལ་བའི་
རང་བཞིན་མཚོན་ཡོད་པ་རེད། དེ་མིན་རྩོམ་ཐབས་དེས་བརྩམས་ཆོས་ནང་དུ་
འདྲ་མིན་སྣ་ཚོགས་ཀྱིས་མཚོན་རྟགས་བེད་སྤྱོད་བྱས་ཡོད་པ་མ་ཟད་ད་དུང་སྐད་
ཆ་གསར་བཟོ། (རྨི་ལམ་གྱི་སྐད་ཆ་དང་གཟའ་རོའི་སྐད་ཆ་)དང་རྩོམ་ལུགས་
གསར་པ་བཟོས་ཏེ་ཡ་མཚན་གྱི་ཚོད་ལྟ་བྱེད་པའི་སྣང་ཚུལ་གང་མང་ཡོད་པ་
རེད། །
གཉིས་པ། གཞི་གྲུབ་རིང་ལུགས། །
རྩོམ་རིག་གི་རྣམ་པར་བརྟེན་ནས་མཚན་ཉིད་རིག་པ་འགྲེལ་བའི་རྩོམ་
ཐབས་ཤིག་ཡིན།
གཞི་གྲུབ་རིང་ལུགས་ཀྱི་རྩོམ་རིག་ནི་དེང་རབས་ཀྱི་རྩོམ་རིག་གྲུབ་མཐའི་
ནང་ནས་ཆེས་གལ་ཆེ་བ་དང་། བག་ཆགས་ཆེ་ཤོས་ཀྱི་རྩོམ་རིག་གི་གྲུབ་མཐའ་
ཞིག་ཡིན། འཛམ་གླིང་དམག་ཆེན་གཉིས་པའི་རྗེས་སུ་བྱུང་བའི་སྐབས་དེའི་སྤྱི་
ཚོགས་ཀྱི་འཁྲུག་ཟིང་ནི་རྩོམ་ཐབས་དེའི་རྨང་གཞི་ཡིན་པ་མ་ཟད། མི་རྣམས་
ཀྱིས་མིའི་འཚོ་གནས་ལ་སྐྱོ་སྡུག་གི་ཚོར་སྣང་དང་སོ་སོའི་གནས་བབ་བསམ་
གཞིགས་བྱེད་པ་ལོ་རབས་སུམ་ཅུའི་མཇུག་ཏུ་ཕ་རན་སིའི་མཚན་ཉིད་རིག་པ་
མཁས་ཅན་གྲགས་ཅན་རྩོམ་པ་པོ་ས་ཐཱ་ཡིས་བརྩམས་པའི་བརྩམས་སྒྲུང་《ཞེན་
པ་ལོག་པ་》ཞེས་པའི་ནང་དུ་གཞི་གྲུབ་རིང་ལུགས་ཀྱི་རྩ་བའི་ལྟ་ཚུལ་རྣམས་
བཏོན་ཡོད་པ་མ་ཟད། སྒྱུ་རྩལ་གྱི་གཟུགས་བརྙན་བརྒྱུད་ཏེ་མིའི་མི་ཚེའི་དོན་
སྙིང་དང་རིན་ཐང་། མིའི་“འཚོ་གནས”ཀྱི་ངོ་བོའི་ཐད་ལྟ་ཚུལ་གསར་པ་མང་
དག་ཅིག་བཏོན་ཡོད་པ་རེད། ཕྱིས་སུ་རྩོམ་རིག་གསར་རྩོམ་བྱེད་པའི་བྱ་སྤྱོད་
དེ་མངོན་གསལ་དོད་པོས་དེ་ནི་གཞི་གྲུབ་རིང་ལུགས་ཀྱི་མཚན་ཉིད་རིག་པའི་ལྟ་
240



རྩོམ་རིག་རྣམ་བཤད།
ཚུལ་བརྗོད་པའི་རྣམ་པ་ཞིག་ཏུ་གྱུར་ཡོད་པ་རེད།
ས་ཐཱ་ནི་ཞིབ་དཔྱོད་མཁན་ནང་དུ་ལྟ་ཚུལ་དང་རྩོད་གླེང་མང་ཤོས་བྱེད་
པའི་མི་སྣ་ཞིག་ཡིན་པ་དང༌། ནུབ་ ཕྱོགས་ ཁུལ་ ཏུ་ ས་ཐཱ་ནི་“ སྤྱི་ཚོགས་རིང་
ལུགས”ཤིག་ཡིན་པར་ངོས་འཛིན་བྱེད་ཀྱི་ཡོད་ལ། ཡང་སྤྱི་ཚོགས་རིང་ལུགས་
ཀྱི་རྒྱལ་ཁབ་ནང་དུ་ས་ཐཱ་ནི་སྤྱི་ཚོགས་རིང་ལུགས་འདུ་ཤེས་ནང་གི་ཉེན་ཁ་ཆེ་
ཤོས་ཀྱི་དགྲ་བོ་དེ་ཡིན་པར་ངོས་འཛིན་བྱས། ས་ཐཱ་ཡིས་མ་ཁེ་སི་རིང་ལུགས་ལ་
ཞིབ་འཇུག་ནན་ཏན་བྱས་ཡོད་པ་མ་ཟད། ཚད་མཐོའི་གདེང་འཇོག་བྱས་པ་
དང་ཆབས་ཅིག་གཞི་གྲུབ་རིང་ལུགས་ཀྱི་ལྟ་ཚུལ་དེས་མ་ཁེ་སི་རིང་ལུགས་ལ་
བཟོ་བཅོས་དང་ཁ་གསབ་བྱ་རྒྱུའི་རེ་འདོད་ཀྱང་བྱས་ཡོད་པ་རེད།
ས་ཐཱ་ནི་མཚན་ཉིད་རིགས་པ་དང༌། བསམ་བློ་མཁས་ཅན་དང་རྩོམ་རིག་
པ་མཁས་ ཅན་ ཞིག་ ཡིན། ས་ ཐཱ་ (1905 - 1980) ལོ་ བཅུ་དགུར་ སླེབས་
སྐབས་པ་ལིའི་དགེ་འོས་སློབ་གྲྭ་ཆེན་མོར་མཚན་ཉིད་རིག་པ་སློབ་སྦྱོང་གནང་བ་
དང་། དེ་རྟིང་མཚན་ཉིད་རིག་པའི་བྷོ་ཧྲིའི་གོ་མིང་ཐོབ་པ་དང་། ལོ་མང་རིང་
སློབ་གྲྭ་ འབྲིང་ བའི་ མཚན་ ཉིད་ རིག་ པའི་ དགེ་ རྒན་ བྱས། 1933ལོ་ ནས་
1934ལོ་བར་འཇར་མན་དུ་སློབ་སྦྱོང་ལ་ཕེབས་དུས་སྐབས་དེའི་ནང་ཁོང་ལ་
ཧུའུ་སས་འར་གྱི་《སྣང་ཚུལ་དབྱེ་ཞིབ་རིག་པ་》དང་ཧའོ་ཏེ་གེ་འར་གྱི་མཚན་
ཉིད་རིག་པའི་གཞུང་ལུགས་ཀྱི་ཤུགས་རྐྱེན་ཆེན་པོ་བྱུང་བ་དང་། 1936ལོར་
《བསམ་གཞིགས་ཀྱི་རྣམ་བཤད་》ཅེས་པ་དེའི་ནང་གཞི་གྲུབ་རིང་ལུགས་ཀྱི་རྩ་
བའི་ལྟ་ཚུལ་རྣམས་བཏོན་པ་དང༌། 1938ལོར་《ཞེན་པ་ལོག་པ་》ཞེས་པའི་
བརྩམས་སྒྲུང་དེ་སྤེལ་རྗེས་སྐད་གྲགས་ཆོད་པ་དང་། དེའི་རྐྱེན་གྱིས་རྩོམ་རིག་
གི་ལས་ གནས་ ཐོག་ཏུ་གནས་ བབ་ཆེན་པོ་ཞིག་བཟུང་ཡོད། 1980ལོའི་ ཟླ་
4ཚེས་15ཉིན་པ་ལི་རུ་སྐུ་གཤེགས་པ་དང༌། མི་ཁྲི་སྟོང་མང་པོས་མྱ་ངན་ཞུས་
ཡོད་པ་རེད།
241



ལེའུ་གཉིས་པ། གསར་རྩོམ་གྱི་སྐོར།
གཙོ་བོའི་བརྩམས་ཆོས་ནི་བརྩམས་སྒྲུང་རིང་གྲས་《ཞེན་པ་ལོག་ པ་》
(1938) བརྩམས་ སྒྲུང་ འབྲིང༌ གྲས་ དང༌ ཐུང་ གྲས་ ཕྱོགས་ བསྒྲིགས་ བྱས་ པ་
《གྱང་》པུ་ཏི་མང་བའི་བརྩམས་སྒྲུང་《རང་མོས་ཀྱི་ལམ་》སོགས་དང་འཁྲབ་
གཞུང་《གསང་བའི་ཁང་པ་(1944）《ཤི་རྗེས་ཕུང་པོ་སྦས་གནས་མེད་པ་》
(1946)《སྐྱུག་བྲོ་བའི་ལག་པ་》སོགས་ཡོད་པ་རེད་ལ། རིག་པའི་གཞུང་
ལུགས་ཀྱི་དཔེ་དེབ་ནང་ནས་གྲགས་ཆེ་བ་ནི་《གཞི་གྲུབ་དང་དོན་སྟོང་》ཞེས་པ་
དེ་ཡིན། ས་ཐཱ་ཡིས་རྩོམ་རིག་གི་རྣམ་པའི་ཐོག་ནས་རང་གི་མཚན་ཉིད་རིག་
པའི་ལྟ་ཚུལ་འགྲེལ་བཤད་བྱས་པ་དང༌། ཁོང་གིས་“གནས་པ་ནི་སྡུག་བསྔལ་ཁོ་
ན་ཡིན་པ་”དང་“ མི་གཞན་ནི་ངའི་དམྱལ་བ་” སོགས་བརྗོད་བྱའི་སྟེ་གནད་དུ་
འཛིན་ཏེ་མི་རྣམས་ཀྱིས་སྤྱི་ཚོགས་ཀྱི་འཚོ་བའི་ནང་དུ་ཞེན་པ་ལོག་པའི་ཚོར་
སྣང་དང་། གྲོགས་མེད་ཁེར་རྐྱང་གི་ཚོར་སྣང་དང༌། དོན་སྟོང་གི་ཚོར་སྣང་
སོགས་རྩོམ་འབྲི་བྱས་ཡོད་པ་རེད་ལ། ནུབ་ཕྱོགས་ཀྱི་སྤྱི་ཚོགས་ནང་མི་རྣམས་
ཀྱི་སྙིང་སྟོབས་འཐོར་ཞིག་ཏུ་འགྲོ་བཞིན་པའི་རྣམ་ཚུལ་དེ་བཀོད་ཡོད་པ་རེད།
རྩོམ་པ་པོས་“ རང་མོས་ཀྱིས་ཕུགས་བསམ་མངོན་འགྱུར་”བྱེད་པའི་འདོད་ཚུལ་
བཏོན་ཡོད་ཀྱང་དེ་ནི་ད་ལྟའི་སྤྱི་ཚོགས་ཀྱི་ལམ་ལུགས་ནང་དུ་འགྲུབ་ཐབས་མེད་
པ་ཞིག་ཡིན་པ་ཡང་གསལ་པོར་མཐོང་ཡོད། དེར་བརྟེན་རྩོམ་པ་པོའི་བརྩམས་
སྒྲུང་ནང་གསལ་བའི་མི་སྣ་དག་ཀྱང་ཕལ་ཆེ་བ་རེ་ཐག་ཆད་པའི་འོག་གི་སྙིང་
སྟོབས་མཚོན་པར་བྱས་པ་ཁོ་ན་ཡིན།
དེར་བརྟེན་གཞི་གྲུབ་རིང་ལུགས་ཀྱི་མཚན་ཉིད་རིག་པའི་ལྟ་ཚུལ་ལ་
གཞིགས་ཏེ། དེང་རབས་ནུབ་ཕྱོགས་ཀྱི་རྩོམ་རིག་ནང་དུ་“ རང་ཉིད་མེད་པར་
ཆགས་པ་” “ རང་ཉིད་འཚོལ་བ་” “རང་ཉིད་རྙེད་པ་”ཟེར་བའི་སེམས་ཁམས་
འཚོལ་ཞིབ་བྱེད་རྒྱུ་དེ་ནི་ཆེས་གལ་འགངས་ཆེ་བའི་བརྗོད་གཞིའི་ལྟེ་གནད་དུ་
གྱུར་ཡོད་པ་རེད་ལ། བརྩམས་སྒྲུང་དེ་དག་བལྟ་ཀློག་བྱེད་སྐབས་ཡང་ཀློག་པ་
པོར་སྐྱོ་སྣང་ཆེ་ཞིང་རེ་ཐག་ཆད་པའི་ཚོར་སྣང་གཏིང་ཟབ་ཅིག་སྐྱེ་ཐུབ། གཞི་
242



རྩོམ་རིག་རྣམ་བཤད།
གྲུབ་རིང་ལུགས་ཀྱི་རྩོམ་རིག་གི་ཐོག་ནས་མཚོན་པའི་བསམ་པའི་དོན་སྙིང་དེ་
ཕྱོགས་བསྡུས་ཤིག་བྱས་ཚེ། དེ་ནི་ཞིབ་དཔྱོད་པ་མཁས་ཅན་ཞིག་གི་དཔེ་དེབ་
ཀྱི་ཁ་བྱང་དུ་བཀོད་པ་ལྟར་“རྣམ་ཤེས་འཚོལ་བཞིན་པའི་དེང་རབས་ཀྱི་མི་”
ཞེས་པ་བཞིན་ནོ། །
ས་ཐཱ་ཡིས་བརྩམས་པའི་《གཞི་གྲུབ་དང་དོན་སྟོང་》ཞེས་པའིང་ནང་དུ་མི་
སྐྱེ་བ་དེར་རྒྱུ་མཚན་གང་ཡང་མེད་ལ། མི་ཤི་བ་དེ་ལ་ཡང་རྒྱུ་མཚན་གང་ཡང་
མེད་ཅེས་” གསུངས་པ་དང༌། མིའི་མི་ཚེའི་ནང་གི་གནད་འགག་ཆེ་ཤོས་ནི་
“རང་དབང་གི་གདམ་ག་” བྱེད་རྒྱུ་དེ་ཡིན་པ་མ་ཟད། དེ་ནི་“ལྟོས་མེད་ཀྱིས་
རང་དབང་ཁོ་ན་ཡིན་དགོས་”ཞེས་གསུངས། འོན་ཏེ་སྤྱི་ཚོགས་དངོས་ཀྱི་འཚོ་
བའི་ནང་དུ་དེ་ལྟར་ནི་ཡོང་ཐབས་བྲལ་བ་མ་ཟད། གནད་དོན་མང་པོས་ཚོད་
འཛིན་བྱེད་པ་ཞིག་ཡིན།
ས་ཐཱ་ཡིས་ཚབ་མཚོན་གྱི་རང་བཞིན་ལྡན་ལ་གྲགས་ཆེ་བའི་བརྩམས་སྒྲུང་
《ཞེན་པ་ལོག་པ་》ཞེས་པ་ནི་གཞི་གྲུབ་རིང་ལུགས་ཀྱི་བརྩམས་སྒྲུང་གྲགས་ཆེ་
ཤོས་དེ་ཡིན། བརྩམས་སྒྲུང་ནང་གི་མི་སྣ་གཙོ་བོ་ལོའོ་ཁང་ཏན་ནི་ཉིན་ལྟར་རེ་
བཞིན་དེབ་བརྩམས་ནས་དོན་གནད་གང་ལ་ཡང་སེམས་འཕྲེང་མི་བྱེད་པའི་ཕོ་
ཧྲེང་ཞིག་ཡིན་པ་དང༌། ཉིན་ཞིག་ཕྱི་རོལ་དུ་སྤྲོ་འཆམ་ལ་ཕེབས་སྐབས་གློ་བུར་
དུ་འཇིག་རྟེན་འདིའི་ཐོག་གི་དངོས་པོ་ཐམས་ཅད་སྙིང་པོ་གང་ཡང་མེད་པར་
ཞེན་པ་ལོག་པའི་སྣང་བ་ཞིག་ཤར་བ་དང༌། འདིའི་སྐྱེད་མོས་ཚལ་དང༌། གྲོང་
ཁྱེར། སོ་སོ་རང་ཉིད་ལ་ཡང་ཞེན་པ་ལོག་པ་ཞེས་དང་། ཁོང་གིས་རང་ཉིད་
འཚོ་བཞིན་ པའི་ འཇིག་ རྟེན་ ཁམས་ འདི་ ནི་ དམྱལ་ ཁམས་ དང་ འདྲ་ ཞིང་།
འཇིག་རྟེན་འདི་ནི་སྐྱུག་བྲོ་བའི་རང་བཞིན་ཁོ་ན་ལས་མེད་པ་དང་། རང་ཉིད་
ནི་འཇིག་རྟེན་འདིའི་ཐོག་གི་ལྷག་མ་ཞིག་ཡིན་པ་དང༌། འཚོ་བར་ཡང་སྙིང་པོ་
གང་ཡང་མི་འདུག་མི་ག་འདྲ་ཞིག་ཡིན་ནའང་འཇིག་རྟེན་འདིའི་ ཐོག་འཚོ་
གནས་བྱ་རྒྱུ་ནི་རྒྱུ་མཚན་དང་སྙིང་པོ་གང་ཡང་མེད་པ་ཞིག་ཡིན། བརྩམས་
243



ལེའུ་གཉིས་པ། གསར་རྩོམ་གྱི་སྐོར།
སྒྲུང་ནང་འདི་ལྟར་བཀོད། “ངས་སྐབས་རེ་སོ་སོ་རང་ཉིད་རྩ་མེད་གཏོང་རྒྱུའི་
བསམ་བློ་འཁོར་བ་དང༌། གནས་པ་ཐོབ་པའི་( ལྷག་མ་)ནང་མ་མཐར་ཡང་
གཅིག་ཉུང་ཏུ་འགྲོ་གི་རེད། འོན་ཏེ་ང་ཤི་བ་དེ་ཡང་ལས་ཀ་མཐོལ་པ་ཞིག་ཡིན།
ངའི་ཕུང་པོ་དང༌། ངའི་ཁྲག་རྣམས་རྡོ་སྟེང་དང་ཤིང་སོགས་ལ་འགོད་པ་དང་།
བགད་མོ་བགད་བཞིན་པའི་སྐྱེད་མོས་ཚལ་སོགས་འདི་དག་ཐམས་ཅད་ཀྱང་
མཐོལ་པ་ཞིག་ཡིན། ངའི་ཤ་རུས་ས་འོག་ཏུ་མནན་པ་དེ་དག་ཀྱང་མཐོལ་པ་
ཞིག་ཡིན། མཐའ་འཇུག་ངའི་རུས་སྟེང་གི་ཤ་རྣམས་ཟག་པ་དང༌། པགས་པ་
ཡང་ཟག་ཅིང་གླང་ཆེན་གྱི་སོ་ལྟར་གཙང་རྐྱང་ཞིག་ཏུ་གྱུར་ཀྱང་དེ་ཡང་མཐོལ་
པ་ཞིག་ཡིན་པ་མ་ཟད་ངའི་མི་ཚེ་ཁྱོན་ཡོངས་ཡང་མཐོལ་པ་ཞིག་ཡིན་” ཟེར་
བཀོད་ཡོད་པ་རེད། འཁྲབ་གཞུང་《གསང་བའི་ཁང་པ་》ཞེས་པའི་ནང་དུ་མ་
སྐྱེས་གོང་གི་ནག་ཉེས་ རྣམས་ བྲིས་ པ་ དང་། ཤི་ རྗེས་ དམྱལ་ཡུལ་དུ་བཙོན་
བཅུག་བྱས་པ་དང་། ཕན་ཚུན་མུ་མཐུད་གནོད་འཚེ་བྱེད་རེས་བྱེད་མཁན་གྱི་
འདྲེ་གསུམ་ གྱི་རྣམ་ཤེས་ བྲིས་ཡོད་ པ་རེད། འཁྲབ་གཞུང་ནང་བརྗོད་པར་
འདོད་པའི་བློ་ནི་ད་ལྟའི་སྤྱི་ཚོགས་ཀྱི་ནང་དུ་མི་ཚང་མས་རང་མོས་ལ་མཐའ་
གཅིག་ཏུ་རེ་བསྙེགས་བྱས་ཀྱང༌། ཕྱི་རོལ་ཡུལ་གྱི་བྱ་དངོས་མང་དག་ཅིག་གིས་
ཚོད་འཛིན་དང་བཀག་རྒྱུར་གྱུར་ཏེ་དམིགས་ཡུལ་འགྲུབ་མི་ཐུབ་པ་དེ་བསྟན་པ་
དང༌། འཁྲབ་གཞུང་ནང་འབོད་ཚིག་མང་ཤོས་ནི་“ མི་གཞན་ནི་ངའི་དམྱལ་
བ”ཡིན་ཞེས་པ་དེ་རང་ཡིན། །
ས་ཐཱ་ མི་ཚེ་ གཅིག་རིང་ དཔེ་དེབ་ལྔ་བཅུ་ཙམ་ བྲིས་ ཤིང་། ཁོང་ གིས་
འབད་བརྩོན་བྱེད་ པའི་ དམིགས་ཡུལ་ ནི་ མིའི་ རིག་ པ་ གསར་ པ་ ཞིག་ གསར་
གཏོད་བྱེད་རྒྱུ་དེ་ཡིན། དེ་ནི་མིའི་གནས་པ་དང་ངོ་བོ། རང་མོས་དང་འགན་
འཁྲི། མིའི་ལས་དབང་དང་རིན་ཐང་གི་གཞུང་ལུགས་གསར་པ་ཞིག་གསར་
གཏོད་བྱེད་རྒྱུ་དེ་ཡིན། །
ཅ་མེའོ་ནི་ཕ་རན་སིའི་མི་ཡིན་པ་དང་། གཞི་གྲུབ་རིང་ལུགས་ཀྱི་གྲགས་
244



རྩོམ་རིག་རྣམ་བཤད།
ཅན་རྩོམ་པ་པོ་དང་དཔྱད་བརྗོད་མཁས་ཅན་ཞིག་ཡིན་པ་མ་ཟད། གཞི་གྲུབ་
རིང་ལུགས་ཀྱི་ཆེས་གལ་ཆེ་བའི་མི་སྣ་ཞིག་ཡིན།
1957ལོར་ནོ་པེ་འ ར་རྩོམ་རིག་གི་བྱ་དགའ་ཐོབ་ཡོད་པ་རེད། ཁོང་གིས་
བརྩམས་པའི་གྲགས་ཆེ་བའི་བརྩམས་ཆོས་ནི། བརྩམས་སྒྲུང་འབྲིང་གྲས་《ཕྱི་
རོལ་གི་མི་》(1942) (ཚབ་མཚོན་གྱི་ རྩོམ་)བརྩམས་སྒྲུང་རིང་གྲས་《ཁ་མི་
གྲགས་པའི་མི་》(1957) བརྩམས་སྒྲུང་རིང་གྲས་《བྱི་རིམས་》(1947) བཅས་
ཡོད་པ་རེད། དེ་དག་གི་ནང་ནས་གྲགས་ཆེ་ཤོས་ནི་《ཕྱི་རོལ་གྱི་མི་》ཞེས་པ་དེ་
ཡིན་ཞིང་དེའི་ནང་རྩོམ་པ་པོས་བརྩམས་སྒྲུང་ནང་གི་མི་སྣ་གཙོ་བོ་མོ་འར་སོ་
ཞེས་པ་དེ་ཡིན་པ་དང་། རང་གི་ཨ་མ་ཤི་རྗེས་ཕུང་པོ་རྗེས་འཇུག་བྱེད་པར་
བསྐྱོད་སྐབས་གཟབ་ནན་མ་ཡིན་ལ་སྐྱོ་སྣང་ཡང་མེད་ལ། དེ་དག་ནི་གང་ལྟར་
ཡོང་ངེས་ཡིན་པ་དང་བྱ་སྤྱོད་དང་རྣམ་འགྱུར་ གང་ གི་ ཐད་ལ་ཡང་སྣང་བ་
གཏན་ནས་ མི་བྱེད་ པར་བརྟེན་ མི་ གཞན་ གྱིས་ ཟུར་ཟ་བྱས་ པ་ དང༌། ཉིན་
གཉིས་པར་སྤྲོ་སྐྱིད་གཏོང་བར་འགྲོ་སྐབས་གཞན་དང་འཁྲུག་རྩོད་བྱེད་སྐབས་
མེ་མདའ་རྒྱབ་ཏེ་མི་གཅིག་བསད་པ་དང་བཙོན་ཁང་དུ་བཅུག དེ་རིང་ཁྲིམས་
ཁང་ནང་འདྲི་རྩད་བྱེད་སྐབས་ཁོང་གིས་རང་ཉིད་ནི་འབྲེལ་མེད་ཀྱིས་ལྟད་མོ་ལྟ་
མཁན་ཞིག་དང་འདྲ་བའི་རྣམ་འགྱུར་བསྟན། ཁྲིམས་དཔོན་གྱིས་ཁོང་གིས་མི་
གསོད་པའི་བསམ་བློའི་སྐུལ་སློང་གང་ཡིན་བརྟག་དཔྱད་བྱས་ཀྱང་། མི་དེ་ནི་
གང་ལ་ཡང་སྣང་བ་མི་འཇོག་མཁན་ཞིག་ཡིན་པས་དཀའ་བ་སྟོང་ཟད་དུ་གྱུར་
པ་དང་། མི་རྣམས་ཀྱིས་ཁོང་གི་འབྲེལ་བ་མེད་པའི་མིའི་རྣམ་འགྱུར་ཁོ་ན་
མཐོང་། ཐ་ན་ཤི་རྒྱུར་ཉེ་བའི་སྐབས་སུ་ཡང་ཁོང་གིས་ངོས་འཛིན་དུ་འཚོ་བའི་
ནང་དུ་ཞེན་ཆགས་བྱེད་པའི་དོན་གནད་གང་ཡང་མེད་ལ། ཇི་ལྟར་ཤི་དང་ག་
དུས་ཤི་དེ་དག་ཚང་མ་ནི་གནད་འགག་ཆེ་བ་ཞིག་གཏན་ནས་མ་ཡིན། བསམ་
བློ་གཏོང་དགོས་པ་ནི་“མཇུག་ལེགས་པོ་ཞིག་འགྲིལ་ཐུབ་པ་བྱེད་རྒྱུ་ནི་གྲོགས་
མེད་ཁེར་རྐྱང་གི་ཚོར་སྣང་ཞིག་མི་ཡོང་བ་བྱེད་རྒྱུ་དེ་ཡིན། ང་སྲོག་ཐོག་གཏོང་
245



ལེའུ་གཉིས་པ། གསར་རྩོམ་གྱི་སྐོར།
བའི་ཉིན་དེར་ལྟད་མོ་ལྟ་མཁན་མང་པོ་ཞིག་ཡོད་པ་དང༌། མི་དེ་དག་གིས་ང་ལ་
ཚིག་རྩུབ་ཀྱི་དམའ་འབེབས་དང་འཕྱ་སྨོད་བྱས་ན་འདོད་བློ་ཚིམ་པ་ཡིན།” ཅེས་
བརྗོད། སྲོག་ཐོག་གཏོང་སྐབས་སྐད་ཆ་ཚིག་གཅིག་བརྗོད་པ་སྟེ་“ ཤི་མཁན་ལ་
མཚོན་ན། ག་རེ་ཡིན་ཡང་སྙིང་པོ་མེད་” ཞེས་བརྗོད། དེ་ནི་གཞི་གྲུབ་རིང་
ལུགས་ཀྱི་ཁུང་ལུང་མེད་པའི་འཇིག་རྟེན་དང་ཁུང་ལུང་མེད་པའི་མི་ཚེ་མཚོན་
པར་བྱས་པ་ཞིག་ཡིན། མོ་འར་སོ་ཡི་ལོ་རྒྱུས་དེས་མི་ནི་གང་ཡིན་འདི་ཡིན་མེད་
པར་འཇིག་རྟེན་འདིའི་ཐོག་སླེབས་པ་དང་ཡང་གང་ཡིན་འདི་ཡིན་མེད་པར་
འཇིག་རྟེན་འདིས་མེད་པར་བཟོས། བརྩམས་སྒྲུང་ནང་གི་མི་སྣ་གཙོ་བོས་མི་
གསོད་སྙམ་པའི་བསམ་བློའི་སྐུལ་སློང་མེད་ཀྱང་མི་བསད་པ་དང༌། མི་གསོད་
མཁན་དངོས་གནས་དེ་ནི་ཤེས་རྟོགས་བྱེད་མི་ཐུབ་པའི་ཕྱི་ཡུལ་གྱི་སྟོབས་ཤུགས་
ཤིག་ཡིན་པར་བསྟན་པ་དང་། སྟོབས་ཤུགས་དེས་གཞན་གྱིས་ལག་པ་གཡར་ཏེ་
མི་གསོད་པ་དང་། ཡང་ལག་པ་གཡར་མཁན་དེ་ཡང་གསོད་པ་དང་། རྩོམ་པ་
པོས་མངོན་གསལ་དོད་པོས་“འཇིག་རྟེན་འདིའི་ནང་མི་ལ་ནི་བྱེད་ཐབས་གང་
ཡང་མེད་པའི་”འཇིག་རྟེན་ལྟ་ཚུལ་དེ་བཏོན་ཡོད་པ་རེད། ས་ཐ་དང་ཅ་མེའོ་
གཉིས་ལོ་གཅིག་ལྷག་ཙམ་རིང་རྩོད་གླེང་བྱས་ཡོད་པ་དང༌། 1952ལོར་ས་ཐཱ་
ཡིས་《ཅ་མེའོ་ཡི་དེབ་ཐེར་ལ་ལན་བརྒྱབ་པ་》ཞེས་པའི་དཔེ་དེབ་ཅིག་ཡང་པར་
བསྐྲུན་བྱས་ཡོད་པ་རེད། ཨ་རིའི་རྒྱལ་ཁོངས་སུ་གཞི་གྲུབ་རིང་ལུགས་ཀྱི་མཚན་
ཉིད་རིག་པའི་བསམ་བློའི་རྨང་གཞི་གཏིང་ཟབ་ཅིག་རྙེད་པ་དང་འཛམ་གླིང་
དམག་ཆེན་གཉིས་པའི་རྗེས་སུ་དཔལ་འབྱོར་དང་དམག་ཤུགས་ སོགས་ གང་
ཅིའི་ཐད་འཛམ་གླིང་བཙན་བདག་བྱེད་པའི་གནས་བབས་བཟུང་ཡོད། འོན་
ཀྱང་ཤེས་ཡོན་ཅན་གྱི་ནང་དུ་དེར་ཚད་ལས་འདས་པའི་དགའ་ཞེན་དང་བརྩེ་
དུང་དེ་ཙམ་མེད་ལ་རྒྱལ་ཁབ་གཞན་དང་(ཁྲའོ་ཞན་གཡོད་ནན་)དམག་འཁྲུག་
དང༌། རྒྱལ་ནང་གི་ཟིང་ཆ། ཉིན་བཞིན་འཕེལ་རྒྱས་འགྲོ་བཞིན་པའི་དཔལ་
འབྱོར་གྱི་གནོན་ཤུགས་དང་སྒེར་སྡོམ་སོགས་ཀྱིས་མི་རྣམས་ཀྱི་སེམས་ཁམས་དོ་
246



རྩོམ་རིག་རྣམ་བཤད།
མི་མཉམ་པར་གྱུར་བ་དང་ཁོང་རྣམ་པར་མདུན་དུ་གནས་པའི་འཇིག་རྟེན་འདི་
ནི་དགྲ་བོ་ལྟ་བུའི་ཚོར་སྣང་ཞིག་སྐྱེད་ཡོད་པ་རེད།
མི་རྣམས་ཀྱིས་དཀའ་སྡུག་གིས་བསམ་བློ་གཏོང་བའི་ནང་དུ་ ཐོག་མར་
འཚོ་གནས་བྱེད་པའི་དོན་སྙིང་དང་རིན་ཐང་གཏན་འཁེལ་བྱེད་དགོས་པ་དང༌།
དེ་ནི་རང་ཉིད་ཀྱི་མེས་པོའི་“ རྩ་བ་”འཚོལ་ཞིབ་བྱེད་པ་ལས་དེ་བས་གལ་ཆེ་བ་
ཞིག་ཡིན། བརྩམས་ཆོས་ཀྱི་ནང་དུ་“ རང་ཉིད་འཚོལ་བ་” ཞེས་ པའི་ བརྗོད་
གཞི་ཇི་སྙེད་ཅིག་ཐོན་པའི་རྒྱུ་མཚན་ནི་གོང་གི་བསམ་བློ་དེ་དག་མཚོན་པར་
བྱས་པ་ཞིག་ཡིན།
ཨ་རིའི་དེང་རབས་ཀྱི་གྲགས་ཅན་རྩོམ་པ་པོ་ཟོ་འར་པེ་ལུ་ཡི་བརྩམས་ཆོས་
ནང་དུ་ལྟ་ཚུལ་དེ་དག་མཚོན་པར་བྱས་ཡོད་པ་རེད། ཁོང་གིས་1944ལོར་
བཏོན་པའི་《རྟེན་ས་མེད་པའི་མི་》ཞེས་པའི་བརྩམས་སྒྲུང་ནང་དུ་མི་སྣའི་ལས་
དབང་ལ་བསམ་གཞིགས་གཏིང་ཟབ་བྱས་ཡོད་པ་རེད། 1976ལོར་ནོ་པེ་འར་
གྱི་རྩོམ་རིག་གི་བྱ་དགའ་ཐོབ་ཡོད་པ་རེད། །
ཨ་རིའི་གྲགས་ཆེ་བའི་རྩོམ་པ་པོ་ལ་འར་ཕུ་• ཨ་ལི་ཧྲེན་གྱི་ཚབ་མཚོན་རང་
བཞིན་ལྡན་པའི་བརྩམས་སྒྲུང་《མཐོང་ཡས་མེད་པའི་མི་》(1952)ཞེས་པ་དེ་
ཡིན་ཞིང་། བརྩམས་སྒྲུང་དེའི་ནང་དུ་མི་རིགས་ནག་པོའི་ཤེས་ཡོན་ཅན་གྱི་
བསམ་བློའི་རྣམ་ཚུལ་བྲིས་ཡོད་པ་དང༌། བརྩམས་སྒྲུང་དེའི་བརྗོད་གཞི་གཙོ་བོ་
ནི་“རང་ཉིད་འཚོལ་བ་”ཞེས་པ་དེ་རང་ཡིན། རྩོམ་ཐབས་འདིའི་རྩ་བའི་ཁྱད་
ཆོས་ནི་གང་ཐུབ་ཅི་ཐུབ་ཀྱིས་མཚན་ཉིད་རིག་པའི་ལྟ་བ་དང་། བརྩམས་ཆོས་
མཉམ་དུ་ འདྲེས་ པར་ བྱས་ ཡོད་ རྐྱེན་ མཚན་ ཉིད་ རིག་ པའི་ རང༌ བཞིན་ དེ་
གཟུགས་བརྙན་གྱི་རང་བཞིན་ལས་མང་བ་དང་། སྣེ་མང་ཀྱག་ཀྱོག་གི་བྱུང་
རིམ་ལ་དང་འདོད་བྱེད་ཀྱི་མེད་པ་མ་ ཟད། བརྩམས་ཆོས་ཀྱི་སྐད་ཆ་ཡང་
སྟབས་བདེ་ལ་རྒྱན་ཚིག་སོགས་མི་འབྲི་བར་མཚན་ཉིད་རིག་པའི་ལྟ་བ་གསལ་
བཤད་བྱེད་རྒྱུ་དེ་གཙོ་གནད་དུ་འཇོག་གི་ཡོད།
R ་
D]
247



ལེའུ་གཉིས་པ། གསར་རྩོམ་གྱི་སྐོར།
གསུམ་པ། ཁུངས་ལུང་མེད་པའི་ཟློས་གར་གྱི་གྲུབ་མཐའ། །
ཁུངས་ལུང་མེད་པའི་ཟློས་གར་ནི་འཛམ་གླིང་དམག་ཆེན་གཉིས་པའི་
རྗེས་སུ་ཡོ་རོབ་ཁུལ་དུ་བྱུང་བའི་གྲགས་ཆེ་བའི་ཟློས་གར་གྱི་གྲུབ་མཐའ་ཞིག་
ཡིན། ལོ་རབས་ལྔ་བཅུའི་ནང་ཕ་རན་སི་ལ་བྱུང་བ་དང་དེ་རྟིང་འཇར་མན་
དང་དབྱིན་ཇི། ཨ་རི་སོགས་སུ་བྱུང་བ་དང་། ལོ་རབས་དྲུག་ཅུའི་ནང་ནུབ་
ཕྱོགས་ཀྱི་ཟློས་གར་གྱི་གར་སྟེགས་དབང་བསྒྱུར་བྱས་པ་ཞིག་ཡིན། གྲགས་ཆེ་
བའི་རྩོམ་པ་པོ་ནི་ཕ་རན་སིའི་རྩོམ་པ་པོ་པེ་ཁེ་ཐེ་《ཁ་ཏོ་ལ་རེ་སྒུག་བྱས་པ་》ཞེས་
པ་དང༌། ཕ་རན་སིའི་རྩོམ་པ་པོ་ལུང་ཏ་སི་ཁུ་ཡི་《རྐུབ་སྟེགས་》ཞེས་པ། ཕ་
རན་སིའི་རྩོམ་པ་པོ་ཨ་ད་མོ་ཕུ་ཡི་《མི་ལྟ་མཁན་》སོགས་ཡོད་པ་རེད། “ཁུངས་
ལུང་མེད་པ་”ཞེས་པའི་ཐ་སྙད་དེ་ནི་ཁུངས་ལུང་མེད་བཞིན་དགོད་བྲོ་བ་ཁོ་ན་
མ་ཡིན་པར་དེ་ནི་རོལ་དབྱངས་ཀྱི་ནང་དུ་སྒྲ་གདངས་འགྲིག་པོ་མེད་པ་དང་།
མཚན་ཉིད་རིག་པའི་ནང་དུ་རང་ཉིད་དང་གནས་སྡོད་བྱེད་སའི་ཁོར་ཡུག་
གཉིས་མཐུན་འགྲིག་མེད་པ་དང༌། རྒྱུན་སྲོལ་གྱི་གནས་ལུགས་དང་མི་མཐུན་པ།
གནས་ལུགས་བཤད་ནས་གོ་བ་ལེན་ཐབས་མེད་པ། གཏན་ཚིགས་རིག་པ་དང་
མི་མཐུན་པ་སོགས་ཀྱི་དོན་སྙིང་ལྡན་ཡོད་པ་རེད། ཨོ་ཏ་ལིའི་གྲགས་ཅན་རྩོམ་
པ་པོ་ག་ཕུ་ག་ཡིས་《གྲོང་ཁྱེར་ནང་གི་མཚོན་ཆ་》ཞེས་པའི་བརྩམས་ཆོས་ནང་དུ་
གསུངས་དོན་“ཁུངས་ལུང་མེད་པ་ཞེས་པ་དེ་ནི་དོན་སྙིང་མི་འདང་བའམ་མེད་
པར་དམིགས་པ་ཞིག་ཡིན། ཆོས་ལུགས་དང་གཟུགས་འདས་རིག་པ། སྔོན་
རྟོགས་སྨྲ་བའི་རྩ་བ་དང་ཁ་བྲལ་རྟིང་མི་རྣམས་ག་བྱེད་འདི་བྱེད་མི་ཤེས་པ་དང་
ཁོ་ཚོའི་བྱ་སྤྱོད་དེ་དག་ཀྱང་དོན་སྙིང་མེད་ལ་ཁུངས་ལུང་མེད་པ་ཞིག་ཏུ་འགྱུར་
བ་རེད” ཅེས་གསུངས།
བརྩམས་ཆོས་དེ་དག་གི་རྩོམ་པ་པོས་འཁྲབ་གཞུང་ནང་དང་ཡང་ན་གར་
སྟེགས་ཐོག་ཏུ་མིའི་མི་ཚེའི་ཁུངས་ལུང་མེད་པའི་རང་བཞིན་དང༌། སྤྱི་ཚོགས་
ཀྱི་འཚོ་བའི་ནང་དུ་མི་རྣམས་ལ་བྱུང་བའི་འཇིགས་སྣང་སོགས་རྒྱས་བཤད་བྱེད་
248



རྩོམ་རིག་རྣམ་བཤད།
པ་དང་། དཔལ་འབྱོར་གྱི་འཕེལ་རྒྱས་དང་མི་རྣམས་ཀྱི་བསམ་པ་སྟོང་པར་
འགྱུར་བའི་འགལ་ཟླ་མཚོན་པར་བྱས་པ་དང༌། མི་ཚེ་སྙིང་པོ་མེད་པའི་རང་
བཞིན་མཚོན་ཕྱིར་མི་སྣའི་གཟུགས་བརྙན་བསྐྲུན་རྒྱུའི་ ཐད་སྐྱུག་བྲོ་བའི་རང་
བཞིན་ལྡན་པ་ཞིག་ཏུ་གསར་སྐྲུན་བྱེད་ཀྱི་ཡོད་པ་རེད། །
ཁུངས་ལུང་མེད་པའི་ཟློས་གར་གྱི་བསམ་བློའི་ཐད་གཞི་གྲུབ་རིང་ལུགས་
ཀྱི་མཚན་ཉིད་རིག་པའི་ཤུགས་རྐྱེན་ ཕོག་ཡོད་ པ་དང་། སྒྱུ་རྩལ་ གྱི་མཚོན་
ཐབས་ཐད་གྲུབ་མཐའ་གཞན་གྱི་བྱེད་ཐབས་དང་ལེན་བྱས་ཡོད།
1953ལོར་པེ་ཁེ་ཐེ་ཡི་《ཁ་ ཏོ་ལ་རེ་སྒུག་བྱེད་ པ་》ཞེས་པའི་ཟློས་གར་
འཁྲབ་སྟོན་བྱས་རྗེས་རྒྱ་ཆེའི་གཟིགས་མོ་བའི་ཁྲོད་དུ་དགའ་བསུ་ཐོབ་པ་དང༌།
ཕ་རན་སིའི་དམག་འཁྲུག་རྗེས་ཀྱི་ཟློས་གར་གྱི་ནང་གྲལ་གནས་མཐོན་པོ་ཞིག་
བཟུང་ཡོད་པ་རེད།
ཁུངས་ལུང་མེད་པའི་ཟློས་གར་གྱིས་སྒྱུ་རྩལ་གྱི་ཕྱོགས་ནས་གཞི་གྲུབ་རིང་
ལུགས་ཀྱི་ཐ་སྙད་འགའ་ཞིག་ཚུར་ལེན་བྱས་ཤིང༌། མི་རྣམས་ཀྱིས་ཧུར་བརྩོན་
ཆེན་པོས་དོན་སྙིང་གང་ཡང་མེད་པའི་འཇིག་རྟེན་གྱི་ནང་ནས་དོན་སྙིང་གང་
ཡང་མེད་པའི་གནས་པ་དེར་དོན་སྙིང་ཞིག་བཙལ་འཚོལ་བྱེད་རྒྱུ་དེ་ཡིན། ཁོང་
ཚོའི་ངོས་འཛིན་དུ་མི་རྣམས་ཀྱིས་རྟོག་བཟོ་ལ་བརྟེན་ནས་བཟོས་པའི་ཀུན་སྤྱོད་
དང་། ཆོས་ལུགས། ཆབ་སྲིད་དང་སྤྱི་ཚོགས་ཀྱི་སྒྲིག་གཞི་དེ་འཐོར་ཞིག་ཏུ་
ཕྱིན་ཟིན་པ་ཞིག་ཡིན་ཞེས་བརྗོད་པ་དང་། གསར་དུ་ད་ལམ་འཕེལ་བཞིན་
པའི་འཇིག་རྟེན་འདིར་ལྟ་ཞིབ་བྱ་རྒྱུ་དེ་ཡིན། དཔེར་ན་《རྐུབ་སྟེགས་》ཞེས་
པའི་ཟློས་གར་ནང་ལོ་དགུ་བཅུར་སླེབས་པའི་བཟའ་ཟླ་གཉིས་པོ་མཐའ་འཁོབ་
ཀྱི་རྒྱ་མཚོའི་འགྲམ་ཞིག་ཏུ་འཚོ་གནས་བྱེད་པ་དང་། རྒས་པོ་དེས་རང་ཉིད་ཤི་
ཁར་ཁ་ཆེམས་ཉན་མཁན་གྱི་མགྲོན་པོ་འགའ་ཞིག་གདན་འདྲེན་ཞུས། དེ་རྗེས་
གྲུ་བཏང་བ་དང་ཆུའི་སྒྲ་དང༌། སྒོ་རྡུང་བའི་སྐད་སྒྲ་དང༌། རྒས་པོས་མགྲོན་
པོར་སྣེ་ལེན་བྱེད་པའི་སྐད་སྒྲ་གསལ་ལ་མི་གསལ་བ་ཞིག་ཐོས་རྒྱུ་ཡོད་པ་དང་།
249
ir
ir
in



ལེའུ་གཉིས་པ། གསར་རྩོམ་གྱི་སྐོར།
མགྲོན་པོའི་ཚབ་ཏུ་ རྒྱུན་ཆད་མེད་པར་ གར་སྟེགས་ཐོག་ཏུ་རྐུབ་སྟེགས་ཀྱིས་
ཁེངས་ཡོད་པ་དེ་ཡིན། རྒས་པོ་དེར་གཏམ་བཤད་བྱེད་པའི་ནུས་པ་མེད་རྐྱེན་
ཆེད་ལས་ཀྱི་གཏམ་བཤད་བྱེད་མཁན་མཁས་པ་ཞིག་གདན་ཞུ་བྱས་ཡོད་པ་རེད།
མཐའ་མཇུག་གར་སྟེགས་ཐོག་གི་རྐུབ་སྟེགས་དེ་དག་ལ་སྐད་ཆ་ཤོད་པ་དེ་ཡིན་
པ་དང་། དེ་རྟིང་རྒས་པོའི་ཚབ་བྱས་ཏེ་གཏམ་བཤད་བྱེད་མཁན་དེ་དོན་ཡོང་
བ་དང་། མི་དེ་ནི་ལྐུག་པ་ཞིག་ཡིན་པ་དང་། སྐད་ཆ་བཤད་མི་ཤེས་སྟབས་
ནག་པང་གི་སྟེང་དུ་ཡིག་འབྲུ་འགའ་ཞིག་བྲིས་པ་དང་། དེ་དག་ནི་གོ་རྒྱུ་མེད་པ་
ཞིག་ཡིན། འཁྲབ་གཞུང་དེས་མི་རྣམས་དངོས་པོས་བརྩིར་གནོན་འོག་སྡོད་
གནས་བདེ་པོ་མེད་པའི་རྣམ་ཚུལ་མཚོན་པར་བྱས་ཡོད་པ་རེད། །
ཁུངས་ལུང་མེད་པའི་ཟློས་གར་གྱི་རྩ་བའི་ཁྱད་ཆོས་ནི།
སྲོལ་རྒྱུན་ཟློས་གར་གྱི་ཆོས་ཉིད་དང་རྩ་བ་ནས་རྒྱབ་འགལ་བྱས་པ་དང་
དེའི་ནང་སྒྲིག་གཞི་དང་བྱུང་རིམ་ཆ་ཚང་ཞིག་མེད་ལ། གསོན་ཉམས་ལྡན་པའི་
མི་སྣའི་རང་གཤིས་མེད་པ་དང་། མི་སྣ་ནི་འཕྲུལ་འཁོར་བཞིན་བསྐྱར་ཟློས་ཀྱི་
ཕྱག་རྒྱ་ཁོ་ན་བྱེད་རྒྱུ་ཡིན་པ་མ་ཟད། མི་སྣའི་སྐད་ཆ་ཡང་བྲོ་མེད་ཆོ་མེད་ཀྱི་
སྐད་ཆ་བསྐྱར་བཟློས་ཁོ་ན་བྱེད་པའོ། །
བཞི་པ། སྒྱུ་འཕྲུལ་དངོས་ཡོད་རིང་ལུགས་ཀྱི་སྐོར། །
སྒྱུ་འཕྲུལ་དངོས་ ཡོད་ རིང་ ལུགས་ ནི་ དངོས་ ཡོད་ རིང་ ལུགས་ ཀྱི་ རྩོམ་
ཐབས་ནང་གི་རྩོམ་ཐབས་དམིགས་བསལ་ཅན་ཞིག་ཡིན། བརྩམས་ཆོས་ནང་
གི་བརྗོད་དོན་གཙོ་བོ་མཚོན་པར་བྱེད་སྐབས་ཕལ་ཆེ་བས་ལྷ་དང་གདོན་འདྲེ་
དང་འཕྲུལ་སྣང་གི་རྣམ་པ་བེད་སྤྱད་ནས་དངོས་ཡོད་དང་འཕྲུལ་སྣང་གཉིས་
གཅིག་ཏུ་འདྲེས་པར་བྱེད་ཀྱི་ཡོད་པ་དང༌། དཔྱད་བརྗོད་མཁན་རྣམས་ཀྱིས་
དེར་སྒྱུ་འཕྲུལ་དངོས་ཡོད་རིང་ལུགས་ཞེས་བརྗོད། །
དུས་རབས་འདི་འགོ་ཚུགས་པ་ནས་བཟུང་ལ་ཏིང་མེ་ཀྲོའུ་ཡི་རྩོམ་རིག་ལ་
གྲུབ་འབྲས་ཆེན་པོ་ཐོབ་ཡོད་པ་དང་། འཛམ་གླིང་དམག་ཆེན་གཉིས་པའི་རྗེས་
250



རྩོམ་རིག་རྣམ་བཤད།
སུ་མགྱོགས་མྱུར་ཏུ་འཛམ་གླིང་གི་དེང་རབས་རྩོམ་རིག་གི་མདུན་དུ་སླེབས་ཡོད་
པ་རེད། ཐོག་མར་1945ལོར་ཀྲི་ལི་རྒྱལ་ཁབ་ཀྱི་སྙན་ངག་མཁན་མི་ སི་ཐེ་ལ་
འར་ལ་ནོ་བེ་འར་རྩོམ་རིག་གི་བྱ་དགའ་ཐོབ་པ་དང༌། ལ་ཏིང་མེ་ཀྲོའུ་རྩོམ་པ་
པོའི་ནང་ནས་བྱ་དགའ་ལེན་མཁན་ཐོག་མ་དེ་ཡིན། དེ་རྗེས་ལོ་རབས་དྲུག་
ཅུའི་ནང་འུད་ཏི་རྩོམ་པ་པོ་ཨ་སི་ཐུ་ཡ་སི། 1967ལོར་ནོ་བི་འར་རྩོམ་རིག་གི་བྱ་
དགའ་ཐོབ་པ་དང་། ཀྲི་ལི་རྩོམ་པ་པོ་ཉེ་འུ་ཏ་ལ་1971ལོར་ནོ་བི་འར་རྩོམ་རིག་
གི་བྱ་དགའ་ཐོབ། ཀ་ལོན་བི་ཡ་རྩོམ་པ་པོ་ཅ་ཤི་ཡ་མར་ཁེ་སི་ལ་1982ལོར་ནོ་
བི་འ ར་རྩོམ་རིག་གི་བྱ་དགའ་ཐོབ་ཡོད་པ་རེད། དེ་ལྟར་སྒྱུ་འཕྲུལ་དངོས་ཡོད་
རིང་ལུགས་ནི་ལ་ཏིང་མེ་ཀྲོའུ་ཡི་རྩོམ་རིག་གི་གྲུབ་མཐའི་ནང་ནས་གྲུབ་འབྲས་
དང་བག་ཆགས་ཆེ་ཤོས་ཀྱི་རྩོམ་རིག་གི་གྲུབ་མཐའ་ཞིག་ཡིན།
རྩོམ་པ་པོས་འདྲེ་ལ་ཁ་གཡར་ཏེ་ད་ལྟའི་མི་རྣམས་ལ་ཟུར་ཟ་བྱེད་པ་དང་།
ཚེར་མ་བསྐོར་ནས་རི་བོང་ལ་འཇབ་རྡོ་བཞུ་བ་ལྟར་རབ་བཏགས་ཚད་མེད་པའི་
བྱུང་རིམ་ལ་བརྟེན་ནས་ད་ལྟའི་སྤྱི་ཚོགས་ཀྱི་གནད་དོན་ཐེར་འདོན་བྱེད་ཀྱི་ཡོད་
པ་རེད། །
སྒྱུ་འཕྲུལ་དངོས་ཡོད་རིང་ལུགས་ཀྱི་རྩོམ་པ་པོ་དང་བརྩམས་ཆོས་ཤིན་ཏུ་
མང་པོ་ཞིག་བྱུང་ཡོད་ནའང་མི་རྣམས་ཀྱིས་གཅིག་གྱུར་གྱི་ཁས་ལེན་པའི་གྲགས་
རྩོམ་ཆེན་པོ་གསུམ་ཞེས་བརྗོད་པ་ནི། མོ་ཤི་ཀའི་གྲགས་ཅན་རྩོམ་པ་པོ་ཧུ་ཨན་
• ལུ་འར་ཕོ་(1918 - 1986)ཡི་བརྩམས་སྒྲུང་《ཕེ་ཐ་ཨོ་ - པ་ལ་མོ་》(1955)
ཞེས་པ་དེ་ཡིན་ཞིང་དེས་སྒྱུ་འཕྲུལ་དངོས་ཡོད་རིང་ལུགས་ལ་དར་ཆ་ཆེན་པོ་
ཞིག་བཙུགས་ཡོད་པ་རེད། རྩོམ་རིག་དཔྱད་བརྗོད་བྱེད་མཁན་ཚོས་བརྩམས་
ཆོས་དེའི་སྒྱུ་རྩལ་གྱི་གྲུབ་འབྲས་ནི་ཡང་རྩེར་སོན་པ་དང་མོ་ཤི་ཀའི་དེང་རབས་
ཀྱི་ལྷ་སྒྲུང་ཞེས་བརྗོད་དོ། །
ཀ་ལོན་པི་ཡིས་གྲགས་ཆེ་བའི་རྩོམ་པ་པོ་ཅ་ཤི་ཡ་ • མར་ཁེ་སི་ཡིས་བརྩམས་
པའི་བརྩམས་སྒྲུང་རིང་གྲས་《ལོ་བརྒྱའི་རིང་གི་གྲོགས་མེད་ཁེར་རྐྱང་》ཞེས་པ་
251



ལེའུ་གཉིས་པ། གསར་རྩོམ་གྱི་སྐོར།
དེ་ཡིན་ཞིང་བརྩམས་སྒྲུང་ནང་རྩོམ་པ་པོས་སྟོང་བསམ་དང་ད་ལྟའི་དངོས་ཡོད་
གནས་ཚུལ་མཉམ་དུ་འདྲེས་པར་བྱས་ཏེ་ཆེས་ཕུན་སུམ་ཚོགས་པོའི་སྒོ་ནས་སྟོང་
བསམ་གྱི་འཇིག་རྟེན་ཞིག་རྩོམ་འབྲི་བྱས་ཏེ་མི་རྣམས་ཀྱི་འཚོ་བ་དང་འཐབ་རྩོད་
མཚོན་པར་བྱས་ཡོད་པ་རེད། བརྩམས་སྒྲུང་དེ་ཐོན་མ་ཐག་ཏུ་དཔྱད་བརྗོད་
མཁན་རྣམས་ཀྱིས་རྩོམ་རིག་གི་ས་ཡོམ་ཆེན་པོ་” ཞེས་བརྗོད་ཡོད་པ་རེད་ལ་
1967ལོར་པར་བསྐྲུན་བྱས་རྗེས་བསྐྱར་དུ་པར་བསྐྲུན་ཐེངས་སུམ་ཅུ་ལྷག་ཙམ་
བྱས་ཡོད་པ་རེད། གཞན་ཞིག་ནི་གྲགས་རྩོམ་བརྩམས་སྒྲུང་རིང་གྲས་《ཉམས་
རྒུད་དུ་གྱུར་བའི་ཁྱིམ་བདག་》(1975)ཞེས་པ་དེ་ཡིན། དེའི་ནང་དུ་རྩོམ་པ་
པོས་ཙུང་ཐུང་ངན་པ་ཉི་ཁ་རོ་འར་གྱི་སྐོར་བྲིས་ཡོད་པ་རེད། །
རྩོམ་ཐབས་འདིའི་རྩ་བའི་ཁྱད་ཆོས་མདོར་བསྡུས་ན། །
གང་ཡིན་ཡང་གང་ཡང་མ་ཡིན་པ། དངོས་གནས་ཡིན་པའི་བཟོ་ལ་ཡང་
དངོས་གནས་མ་ཡིན་པ། དོན་དངོས་དང་མཉམ་དུ་ཡང་གཞི་འཛིན་ས་མེད་པ་
དེ་ཡིན་པ་དང་། རྩོམ་པ་པོ་རྣམས་ཀྱིས་རྟག་པར་བརྩམས་སྒྲུང་ནང་དུ་དོན་
དངོས་དང་འཕྲུལ་སྣང་། མི་དང་འདྲེ། ལྷ་སྒྲུང་དང་དོན་དངོས་གཉིས་ཀྱི་
བར་མཚམས་ མེད་ པར་ བཟོས་ནས་ མཉམ་ འདྲེས་ཀྱིས་ འབྲི་ ཡི་ ཡོད་ པ་ རེད།
སྐད་ཆ་རྣམས་དགོད་བྲོ་ཞིང་དོན་སྙིང་ཟབ་ལ་ཡང་ལྐོག་གྱུར་ཡིན་པ། དཔེ་
རྒྱུན་ཕུན་ སུམ་ ཚོགས་ ལ་ མཚོན་རྟགས་ མང་ བ། ཤུགས་ ནས་ སྟོན་ པ་ དང་།
རིག་གནས་གཞན་གྱི་ཁྱད་ཆོས་ཚུར་ལེན་མང་པོ་བྱས་ཡོད་རྐྱེན་རྩོམ་ཐབས་འདི་
ནི་ཤིན་ཏུ་ལེགས་གྲུབ་བྱུང་བའི་རྩོམ་ཐབས་ཤིག་ཡིན་སྐད།
252



རྩོམ་རིག་རྣམ་བཤད།
1. དངོས་ཡོད་རིང་ལུགས་ཀྱི་རྩོམ་ཐབས་ལ་རྩ་བའི་ཁྱད་ཆོས་གང་དང་གང་ཡོད།
2. མཐའ་དཔྱོད་དངོས་ཡོད་རིང་ལུགས་ཞེས་པའི་གོ་དོན་གང་ཡིན་ནམ།
3. གནའ་རབས་རིང་ལུགས་ཀྱི་གཅིག་གསུམ་རྩ་དོན་ཞེས་པ་གང་དང་གང་ཡིན་
ནམ། །
4.དངོས་ཡོད་རིང་ལུགས་དང་རང་བྱུང་རིང་ལུགས་ཀྱི་རྩོམ་ཐབས་གཉིས་ལ་རྩ་
བའི་ཁྱད་པར་གང་ཡོད་དམ།
5. འཆར་ཡན་རིང་ལུགས་ཀྱི་རྩོམ་ཐབས་ཞེས་པའི་གོ་དོན་གང་ཡིན་ནམ།
6. དངོས་ཡོད་རིང་ལུགས་དང་འཆར་ཡན་རིང་ལུགས་གཉིས་ཀྱི་འབྲེལ་བ་ཅི་ཡིན་
ནམ།
7. སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་ཞེས་པར་རྩ་བའི་ཁྱད་ཆོས་གང་
དང་གང་ཡོད་དམ།
8. གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་ཡན་རིང་ལུགས་
ཟུང་འབྲེལ་བྱེད་པའི་རྩོམ་ཐབས་ཀྱི་རྩ་བའི་ཁྱད་ཆོས་ཅི་ཡིན་ནམ།
9. དེང་རབས་རིང་ལུགས་ཀྱི་གྲུབ་མཐའ་ཞེས་པའི་གོ་དོན་ཅི་ཡིན་ནམ།
10. རྟོག་པ་རང་ཡན་དུ་འཕོས་པའི་བརྩམས་སྒྲུང་ལ་རྩ་བའི་ཁྱད་ཆོས་གང་ཡོད་
དམ།
253



ལེའུ་གཉིས་པ། གསར་རྩོམ་གྱི་སྐོར།
ས་བཅད་དྲུག་པ། རྩོམ་རིག་གི་ཁྱད་ཉམས་དང་།
གྲུབ་མཐའ། བསམ་པའི་རླབས་རྒྱུན་གྱི་སྐོར།
རྩོམ་རིག་ གི་ ཁྱད་ ཉམས་ དང༌ གྲུབ་ མཐའ། བསམ་ པའི་ རླབས་ རྒྱུན་
བཅས་ནི་རྩོམ་རིག་འཕེལ་རྒྱས་ཀྱི་བརྒྱུད་རིམ་ནང་དུ་གྲུབ་པའི་རྩོམ་རིག་གི་སྣང་
ཚུལ་ཞིག་ཡིན་ལ། དེ་ནི་དམིགས་བསལ་གྱི་ལོ་རྒྱུས་ཀྱི་ཆ་རྐྱེན་འོག་ཏུ་བྱུང་བའི་
ཐོན་རྫས་ཤིག་ཀྱང་ཡིན། ཆེས་ཕུལ་བྱུང་གི་རྩོམ་པ་པོ་དང་བརྩམས་ཆོས་ཚང་
མར་ཐུན་མོང་མ་ཡིན་པའི་ཁྱད་ཉམས་མངོན་གསལ་དོད་པོ་ཞིག་ཡོད་པ་མ་ཟད།
ཁྱད་ཉམས་སྤྱིར་འདྲ་བའི་རྩོམ་པ་པོ་རྣམས་ཀྱིས་རྩོམ་རིག་གི་དར་སྲོལ་དང་ལྟ་
ཚུལ་མི་འདྲ་བ་འགའ་ཞིག་མངོན་གསལ་དོད་པོས་གསལ་སྟོན་བྱས་ཤིང་དེར་རྩ་
འཛིན་ཡོད་པའི་སྒོ་ནས་རྩོམ་རིག་གི་ལས་འགུལ་ལ་སྐུལ་འདེད་བྱེད་ཀྱི་ཡོད་པ་
དང༌། ལས་འགུལ་དེ་ནི་རྩོམ་རིག་གི་བསམ་པའི་རླབས་རྒྱུན་ཞིག་ཡིན་ནོ།
དང་པོ། རྩོམ་རིག་གི་ཁྱད་ཉམས་སྐོར།
1. ཁྱད་ཉམས་ཀྱི་གོ་དོན་འགྲེལ་བ། །
ཁྱད་ཉམས་ནི་རྩོམ་པ་པོའི་གསར་རྩོམ་གྱི་ཐུན་མོང་མ་ཡིན་པའི་རང་
བཞིན་དང་སྒྱུ་རྩལ་གྱི་ཁྱད་ཆོས་དེ་བརྩམས་ཆོས་ཀྱི་ནང་ནས་ཚུར་མངོན་པ་ཞིག་
ཡིན་ལ། དེ་ནི་རྩོམ་པ་པོས་གསར་རྩོམ་གྱི་ལག་ལེན་ནང་དུ་དཀའ་སྤྱད་ཀྱིས་
སྦྱོང་བདར་བྱས་ནས་བྱུང་བ་ཞིག་ཡིན་ལ། བསམ་བློའི་ཐོག་དང་སྒྱུ་རྩལ་སོགས་
ཀྱི་ཐད་རྩོམ་རྩལ་གྱི་འབྲས་བུ་སྨིན་པའི་མཚོན་རྟགས་ཤིག་ཡིན་པ་དང༌། དེ་ནི་
གནའ་རབས་ནས་ བཟུང་ རྩོམ་ པ་པོ་ རྣམས་ ཀྱིས་ རེ་ བསྙེགས་ བྱེད་ པའི་ ཚད་
254



རྩོམ་རིག་རྣམ་བཤད།
མཐོའི་དམིགས་ཡུལ་ཞིག་ཡིན། །
ཁྱད་ཉམས་ནི་རྩོམ་པ་པོའི་བྲང་སྟེང་དུ་བཏགས་པའི་རྟགས་མ་དང་འདྲ་
བར་རང་ལ་ཐུན་མོང་མ་ཡིན་པའི་གསར་རྩོམ་གྱི་རང་གཤིས་ཆགས་ཡོད་པའི་
མཚོན་རྟགས་ཤིག་ཡིན་པ་དང༌། རྩོམ་པ་པོ་ཚང་མར་རང་ཉིད་ལ་ཐུན་མོང་མ་
ཡིན་པའི་ཁྱད་ཉམས་མངོན་གསལ་དོད་པོ་ཡོད་པ་མ་ཡིན་པར་དེ་ནི་ཆེས་ཕུལ་
དུ་བྱུང་བའི་རྩོམ་པ་པོ་དེ་དག་ལ་ཐུན་མོང་མ་ཡིན་པའི་རང་ཉིད་ཀྱི་ཁྱད་ཉམས་
ཡོད་པ་ཞིག་ཡིན།
“ཁྱད་ཉམས་” ཞེས་པའི་ཚིག་དེ་ཐོག་མར་གནའ་བོའི་ཞི་ལ་ཡི་ཡི་གེའི་
ནང་ནས་བྱུང་བ་དང༌། དེ་རྟིང་ལཱ་ཏིང་གི་ཡི་གེ་དང་ཡིག་རིགས་གཞན་དག་
ནང་དུ་བྱུང་བ་ཞིག་ཡིན་པ་མ་ཟད། དེའི་གོ་དོན་ནི་ཚིག་རྒྱན་སྦྱོར་བ་(ཚིག་
སྦྱོར་ལ་རྒྱན་སྤྲས་པ་)དང་མི་རྣམས་ཡིད་ཆེས་བྱེད་པའི་ཕྱིར་སྐད་ཆའི་མཚོན་
ཐབས་ཀྱི་རྣམ་པ་ཞིག་ལ་བཤད་པ་དང༌། སྤྱི་ལོའི་སྔོན་གྱི་དུས་རབས་གཉིས་
པའི་ནང་ལོ་མ་རྒྱལ་ཁབ་ཀྱི་དགོད་བྲོའི་རྩོམ་པ་པོ་ཆིང་ལོན་ཐི་ཨུ་སི་(སྤྱི་ལོའི་
སྔོན་ལོ་190 - 159ལོ་)བརྩམས་ཆོས་ནང་དུ་བེད་སྤྱོད་ཐོག་མར་བྱས། འོན་
ཏེ་རྩོམ་པ་པོ་དང་བརྩམས་ཆོས་ལ་གདེང་འཇོག་བྱེད་པ་ནི་ཕྱིས་སུ་བྱུང་བ་ཞིག་
ཡིན་ནོ། རྩོམ་རིག་གི་བསམ་བློའི་ལོ་རྒྱུས་ཐོག་ཏུ་“ཁྱད་ཉམས་”ཞེས་པའི་ཐ་
སྙད་དེའི་གོ་དོན་ལ་འགྲེལ་ཚུལ་དང་ལྟ་ཚུལ་མི་འདྲ་བ་སྣ་ཚོགས་ཡོད་རྐྱེན། ལོ་
རྒྱུས་ཐོག་ཏུ་བྱུང་བའི་ལྟ་ཚུལ་མི་འདྲ་བ་དེ་དག་ལ་གཅིག་སྡུད་ཀྱིས་དབྱེ་ཞིབ་
བྱས་ན་སྤྱིར་འོས་མཚམས་ཀྱི་བསྡོམས་ཚིག་ཅིག་འཇོག་ཐུབ་པར་བརྟེན་སྔོན་ལ་
ལྟ་ཚུལ་མི་འདྲ་བ་དེ་དག་གཅིག་སྡུད་བྱས་ན་འདི་ལྟར་སྟེ།
@ཚིག་གི་སྦྱོར་བ་ལ་བཤད་པ།
ཡ་ལི་ཧྲིའི་ཏོ་ཐ་ཡིས་“སྐད་ཆའི་གནད་འཕིགས་ཀྱི་རང་བཞིན་ནི་ཕུལ་
བྱུང་ཁྱད་ཉམས་གྱི་རྨང་གཞི་ཡིན”ཞེས་གསུངས་ལ། རྒྱ་གར་གནའ་རབས་ཀྱི་
རྩོམ་རིག་པ་དང་བསམ་བློ་མཁས་ཅན་ཕན་བྲོ་ན་ཐ་ཡིས་ཀྱང་“ཁྱད་ཉམས་ཞེས་
255



ལེའུ་གཉིས་པ། གསར་རྩོམ་གྱི་སྐོར།
པ་ནི་ཚིག་སྒྲུབ་མཐུད་སྦྱོར་བྱེད་པའི་དམིགས་བསལ་གྱི་རྣམ་པ་ཞིག་ཡིན་”ཞེས་
གསུངས་པ་དང༌། རྩོམ་རིག་གི་ཁྱད་ཉམས་ནི་ཚིག་སྦྱོར་བྱེད་ཐབས་ཤིག་ཏུ་
བརྩི་མཁན་ད་དུང་སི་པིང་སས་ཡོད། ཁོང་གིས་གསུངས་དོན་“རྩོམ་རིག་གི་
ཁྱད་ཉམས་ཆེས་ཁྱད་དུ་འཕགས་པའི་མཚོན་ཚུལ་ནི་སྐད་ཆ་བེད་སྤྱོད་བྱེད་པའི་
ནང་ནས་མཚོན་པ་ཞིག་ཡིན་”ཞེས་གསུངས་ཡོད་པ་རེད། རྩོམ་རིག་གི་སྐད་
ཆར་ཚིག་རྒྱན་སྦྱོར་ཐབས་ནི་རྩོམ་རིག་གི་ཁྱད་ཉམས་གྲུབ་པར་བྱེད་པའི་རྒྱུ་རྐྱེན་
གལ་ཆེ་བ་ཞིག་ཡིན་ལ། རྩོམ་རིག་གི་ཁྱད་ཉམས་ལེགས་གྲུབ་ཡོང་རྒྱུར་ནུས་པ་
མི་ཆུང་བ་ཞིག་ཐོན་གྱི་ཡོད་པ་རེད། དེར་བརྟེན་ཚིག་གི་སྦྱོར་བ་ལ་བཤད་པ་
ཞེས་པ་དེར་དགེ་མཚན་ངེས་ ཅན་ཞིག་ལྡན་ཡོད་པ་མ་ཟད། ད་ལམ་ཡང་
དཔྱད་གཞིར་འཛིན་པའི་དོན་སྙིང་ཡོད་པ་ཞིག་ཡིན། འོན་ཏེ་རྩོམ་རིག་གི་ཁྱད་
ཉམས་ནི་ཚིག་སྦྱོར་བེད་སྤྱོད་བྱེད་ཐབས་ཀྱི་འབྲས་བུ་ཁོ་ན་ཡིན་ཞེས་བརྗོད་མི་
ཐུབ་པ་ཞིག་ཡིན།
2.རྣམ་པར་བཤད་པ།
ལྟ་ཚུལ་འདི་བརྗོད་མཁན་རྣམས་ཀྱིས་རྩོམ་རིག་གི་ཁྱད་ཉམས་ཞེས་པ་ནི་
ཕྱི་ཚུལ་གྱི་རྣམ་པ་མཚོན་པར་བྱ་རྒྱུ་དེ་རེད་ལ། དེ་ནི་རྩོམ་འབྲི་བྱེད་ཐབས་དང༌
མཚོན་ཐབས་གཅིག་སྡུད་བྱས་པ་ཞིག་ཡིན་ཞེས་བརྗོད། ཨུ་རུ་སུའི་རྩོམ་རིག་
དཔྱད་བརྗོད་མཁན་མང་པོ་ཞིག་གིས་ལྟ་ཚུལ་དེ་ཁས་ལེན་བྱས་ཡོད། དཔེར་ན་
ཨ་འར་སི་པེ་ཁེས་“ཁྱད་ཉམས་ནི་སྒྱུ་རྩལ་གྱི་གཙོ་བོའི་རྣམ་པ་ཞིག་ཡིན་པ་དང༌།
སྒྱུ་རྩལ་གྱི་རྣམ་པ་སྒྲིག་འཛུགས་བྱེད་པའི་ནུས་པ་དེ་ཡིན་”ཞེས་གསུངས་པ་དང་།
རང་རྒྱལ་གྱི་རྩོམ་རིག་གཞུང་ལུགས་ལ་དཔྱད་བརྗོད་བྱེད་མཁན་གྱི་དཔུང་ཁག་
ནང་དུ་ཡང་ལྟ་ཚུལ་དེ་ལྟར་འཛིན་མཁན་མི་སྣ་མི་ཉུང་བ་ཞིག་ཡོད་པ་རེད། ལྟ་
ཚུལ་དེའི་ཁྱད་ཆོས་གཙོ་བོ་ནི་རྩོམ་རིག་གི་ཁྱད་ཉམས་ནི་བརྩམས་ཆོས་ཀྱི་ནང་
དོན་དང་ཁ་བྲལ་དུ་གནས་པའི་ཕྱི་ཡུལ་གྱི་རྣམ་པ་ཁོ་ནར་ངོས་འཛིན་བྱས་ཡོད་
རྐྱེན། དེ་ནི་ཕྱོགས་རེ་བའི་ལྟ་བ་ཙམ་དུ་ཟད་ལ། བརྩམས་ཆོས་ཁྱད་ཉམས་ཀྱི་
256



རྩོམ་རིག་རྣམ་བཤད།
སྤྱིའི་ཆོས་ཉིད་དེ་གསལ་སྟོན་བྱེད་ཐུབ་པ་ཞིག་མ་ཡིན།
(3)རང་གཤིས་ཀྱི་རང་བཞིན་ལ་བཤད་པ།
རྩོམ་རིག་གི་ཁྱད་ཉམས་ནི་རྩོམ་པ་པོའི་གསར་རྩོམ་གྱི་རང་གཤིས་རང་
བཞིན་དེ་བརྩམས་ཆོས་ཀྱི་ནང་ནས་ཕྱིར་མངོན་པ་ཞིག་ཡིན། རྩོམ་པ་པོའི་
སེམས་ཁམས་ཀྱི་རང་གཤིས་ལས་རྩོམ་རིག་གི་ཁྱད་ཉམས་འཚོལ་ཞིབ་བྱེད་པའི་
ལྟ་ཚུལ་དེ་རྒྱལ་ནང་དང་ཕྱི་རྒྱལ་སོགས་ཚང་མར་ཡོད་པ་ཞིག་ཡིན།
ཕ་རན་སིའི་རྩོམ་རིག་དཔྱད་བརྗོད་མཁས་ཅན་པུ་ཕུང་གི་གྲགས་གཏམ་
ཞིག་ཡོད་པ་དེ་ནི་“ཁྱད་ཉམས་ནི་མི་རང་ཡིན་” “རྩོམ་ཉམས་དེ་རྩོམ་མཁན་གྱི་
ངང་ཚུལ་དང་འདྲ་བ” “ ཁྱད་ཉམས་ནི་རང་ཉིད་ཁོ་ན་ཡིན་”ཞེས་གསུངས་པ་
དང་། ཁོང་གི་ལྟ་ཚུལ་དེ་ཕྱིས་སུ་མཁས་པ་མང་པོས་ཁས་ལེན་དང་བེད་སྤྱོད་
བྱས་ཡོད་པ་སྟེ། ཧེ་ཀོར་དང་མ་ཁེ་སི། ཀ་ཏ་སོགས་ཀྱིས་བེད་སྤྱོད་བྱས་ཡོད་པ་
རེད། ཀ་ཏ་ཡིས་“ རྩོམ་པ་པོ་ཞིག་གི་རྩོམ་རིག་གི་ཁྱད་ཉམས་དེ་ནི་ཁོ་བོའི་
བསམ་པ་ དང་འཚོ་ བའི་ མཚོན་ རྟགས་ གནད་དུ་འཁེལ་ བ་ ཞིག་ ཡིན་” ཞེས་
བརྗོད་པ་དང་དེ་ནི་རྒྱའི་གནའ་རབས་སུ་“བརྩམས་ཆོས་དེ་རྩོམ་མཁན་དང་
འདྲ་བ” ཡང་ན་“ རྩོམ་ཉམས་དེ་རྩོམ་མཁན་གྱི་ངང་ཚུལ་དང་འདྲ་བ” ཞེས་
པའི་བརྗོད་ཚུལ་དང་འདྲ་ཞིང༌། དེ་ནི་རྩོམ་པ་པོའི་རང་གཤིས་དང་རྩོམ་རིག་
གི་ཁྱད་ཉམས་ཀྱི་འབྲེལ་བར་ཞིབ་བརྟག་བྱེད་པའི་ལྟ་ཚུལ་ཞིག་ཡིན། གོང་དུ་
ང་ཚོས་བརྩམས་ཆོས་ཁྱད་ཉམས་ལ་ཞིབ་འཇུག་བྱེད་ཚུལ་མི་འདྲ་བ་འགའ་ཞིག་
གི་སྐོར་གླེང་ཟིན་པ་དང་། དེ་དག་གིས་ལྟ་ཚུལ་མི་འདྲ་བའི་སྒོ་ནས་རྩོམ་རིག་གི་
ཁྱད་ཉམས་ཀྱི་ངོ་བོའི་ཕྱོགས་འགའ་ཞིག་གསལ་འདོན་བྱས་ཡོད། གོང་གསལ་
ལྟ་ཚུལ་དེ་དག་ལ་གཞིགས་ཏེ་རྩོམ་རིག་གི་ཁྱད་ཉམས་ལ་ཕྱོགས་བསྡོམས་འདི་
ལྟར་བྱས་ཆོག་པ་སྟེ། །
གཅིག རྩོམ་རིག་གི་ཁྱད་ཉམས་ནི་བརྩམས་ཆོས་ཁྱོན་ཡོངས་ཀྱི་ནང་དུ་
རྩོམ་པ་པོའི་སེམས་ཁམས་ཀྱི་རང་གཤིས་དེ་བརྩམས་ཆོས་ཀྱི་རྣམ་པ་དང་བརྗོད་
257
༥



ལེའུ་གཉིས་པ། གསར་རྩོམ་གྱི་སྐོར།
དོན་གྱི་ནང་གཅིག་གྱུར་གྱི་སྒོ་ནས་མཚོན་པར་བྱས་པའི་ཐུན་མོང་མ་ཡིན་པའི་
དམིགས་བསལ་གྱི་རང་བཞིན་དེ་ཡིན། རྩོམ་པ་པོའི་ སེམས་ ཁམས་ ཀྱི་རང་
གཤིས་ཞེས་པ་ནི་རྩོམ་པ་པོ་རང་ཉིད་ལ་ཡོད་པའི་བསམ་བློའི་ཉམས་འགྱུར་
དང༌། འཚོ་བའི་མྱོང་གོམས། སྤྱི་ཚོགས་ཀྱི་དོན་སྙིང། མཛེས་དཔྱོད་ཀྱི་རེ་
འདུན། སྒྱུ་རྩལ་གྱི་འཇོན་ཐང་དང་སྒྱུ་རྩལ་གྱི་ནུས་པ་སོགས་སེམས་ཁམས་ཁྱད་
ཆོས་ཀྱི་སྤྱི་བསྡོམས་དེར་བརྗོད་པ་དང་། རྩོམ་པ་པོའི་ཁྱད་ཉམས་ནི་རྩོམ་པ་
པོའི་གསར་རྩོམ་ཁྱོན་ཡོངས་ཀྱི་ནང་དུ་མཚོན་པར་བྱས་པའི་བསམ་བློ་དང་སྒྱུ་
རྩལ་གྱི་ཁྱད་ཆོས་གཙོ་བོ་དེ་ཡིན།
གཉིས། རྩོམ་རིག་ཁྱད་ཉམས་གྱི་མཚོན་ཚུལ་གཞན་ཞིག་ནི་བརྩམས་
ཆོས་ཁྱོན་ཡོངས་ཀྱི་སྒྱུ་རྩལ་གྱི་བསམ་གཞིགས་དང་སྒྱུ་རྩལ་གྱི་མཚོན་ཐབས་ནང་
ནས་མཐོང་ཐུབ་པ་ཞིག་ཡིན། དེ་ནི་བརྗོད་གཞི་འདེམས་པ་དང་ཐག་གཅོད་བྱ་
ཐབས། བྱུང་རིམ་ཞུན་བརྡར་དང༌། ཁོར་ཡུག་འབྲི་བ། མི་སྣའི་གཟུགས་
བརྙན་བསྐྲུན་ཐབས། བསམ་བློའི་བརྩེ་དུང་འདོན་སྤྲོད་བྱེད་པ་དང༌། གསར་
རྩོམ་བྱ་ཐབས་འདེམས་པ་ནས་སྒྲིག་གཞིའི་བཀོད་སྒྲིག་བྱེད་སྟངས་དང༌། སྐད་
ཆ་དང་སྒྱུ་རྩལ་གྱི་བྱེད་ཐབས་བེད་སྤྱོད་བྱེད་རྒྱུ་སོགས་ནས་རྩོམ་རིག་གི་ཁྱད་
ཉམས་མཚོན་ཐུབ་པ་ཞིག་ཡིན།
2. རྩོམ་ཉམས་ཀྱི་ཁྱད་ཆོས་སྐོར།
རྩོམ་རིག་ཁྱད་ཉམས་ཀྱི་རྩ་བའི་ཁྱད་ཆོས་ལ་ངོས་འཛིན་དང་ཤེས་རྟོགས་
བྱེད་རྒྱུ་དེ་ནི་རྩོམ་པ་པོའི་བརྩམས་ཆོས་ལ་ཡང་དག་པའི་སྒོ་ནས་གདེང་འཇོག་
དང༌། སྒྱུ་རྩལ་གྱི་གྲུབ་འབྲས་ཤེས་རྟོགས་བྱས་ཏེ་ལོ་རྒྱུས་ཀྱི་གནས་བབ་གཏན་
འཁེལ་བྱ་རྒྱུར་དོན་སྙིང་ཆེན་པོ་ལྡན་ཡོད་པ་ཞིག་ཡིན། །
རྩོམ་རིག་གི་ཁྱད་ཆོས་མི་འདྲ་བའི་ཕྱོགས་ནས་བལྟས་ཚེ་དེར་ཕུན་ཚོགས་
སྣ་མང་ཞིག་ཏུ་སྣང་མོད། གང་ལྟར་དེ་དག་ཚང་མ་བརྩམས་ཆོས་དངོས་དང་
ཁ་བྲལ་ན་གནས་མི་ཐུབ་ལ་བརྩམས་ཆོས་ཡོད་ཚེ་དེར་ཁྱད་ཆོས་མི་འདྲ་བ་རེ་
258



རྩོམ་རིག་རྣམ་བཤད།
ཡོད་པ་རེད། བརྩམས་ཆོས་ཀྱི་ཆ་ནས་བལྟས་ན་རྩོམ་ལུས་མི་འདྲ་བ་ལ་ཁྱད་
ཆོས་མི་འདྲ་བ་རེ་ཡོད། རྩོམ་པ་པོའི་བརྩམས་ཆོས་ལ་ཁྱད་ཆོས་དུ་མ་དང་ལྡན་
ནའང་དེ་དག་གི་ཁྲོད་དུ་ཅུང་བརྟན་འཇགས་ཡིན་པ་དང་། གསར་རྩོམ་གྱི་
རང་གཤིས་མཚོན་ཐུབ་པའི་ཁྱད་ཆོས་གཙོ་བོ་ཞིག་ཡོད་པ་དེ་ལ་རྩོམ་པ་པོའི་
ཁྱད་ཉམས་ཟེར། རྩོམ་པ་པོའི་ཚོགས་པ་ཞིག་ལ་ཆ་བཞག་ནས་བཤད་ན་རྩོམ་
རིག་གི་གྲུབ་མཐའ་དང་ཤོག་ཁག་གཅིག་པའི་རྩོམ་པ་པོ་རྣམས་ལ་ཆ་མཚུངས་
སམ་ཕན་ཚུན་ཉེ་བའི་རྩོམ་ སྟངས་ཀྱི་ཁྱད་ཆོས་ཤིག་ཡོད། དེ་ལ་གྲུབ་མཐའི་
ཁྱད་ཉམས་ཟེར། ཡུལ་ཁམས་ཤིག་གམ་མི་རིགས་ཤིག་གི་ཆ་ནས་བཤད་ན།
མི་རིགས་གཅིག་གི་རྩོམ་པ་པོ་ཕུལ་བྱུང༌ཅན་རྣམས་ཀྱི་བརྩམས་ཆོས་ལས་མི་
རིགས་རིག་གནས་ཀྱི་རྒྱུན་ཆགས་ཁྱད་ཆོས་མཚོན་ཐུབ་པ་ཡིན། དེ་ལ་མི་རིགས་
ཀྱི་ཁྱད་ཉམས་ཟེར། དུས་ཀྱི་དབང་དུ་བྱས་ཏེ་ལོ་རྒྱུས་འཕེལ་རྒྱས་ཀྱི་ཆ་ནས་
བལྟས་ན། དུས་རབས་ཤིག་གམ་དུས་ཚིགས་གཅིག་ལ་བྱུང་བའི་རྩོམ་པ་པོའི་
བརྩམས་ཆོས་ལས་ཁྱད་ཆོས་དང་རྣམ་པ་གཅིག་མཐུན་ཞིག་མཚོན་ཐུབ་པ་ཡིན།
དེ་ལ་དུས་རབས་ཀྱི་ཁྱད་ཉམས་ཟེར། དེར་བརྟེན་རྩོམ་ཉམས་ཀྱི་ཁྱད་ཆོས་
མདོར་བསྡུས་ན་འདི་ འདྲ་ འགའ་ ཞིག་ ཡོད་ པ་ སྟེ། ཐུན་ མོང་ མ་ ཡིན་ པའི་
དམིགས་ བསལ་ གྱི་ ནང་ བཞིན་ དང་། བརྗིད་ ཉམས་ དང༌ མཛེས་ ཉམས།
གཏན་འཇགས་ཀྱི་རང་བཞིན་དང༌། ཕུན་སུམ་གྱི་རང་བཞིན། འགྱུར་བའི་
རང་བཞིན། དུས་རབས་ཀྱི་རང་བཞིན་དང༌། མི་རིགས་ཀྱི་རང་བཞིན་བཅས་
ཡོད་པ་རེད། །
@ཐུན་མོང་མ་ཡིན་པའི་དམིགས་བསལ་གྱི་རང་བཞིན་སྐོར།
རྩོམ་རིག་ཁྱད་ཉམས་ཀྱི་ཁྱད་ཆོས་དང་གྲུབ་འབྲས་ཀྱི་ཚད་བཟུང་ས་ཞིག་
ནི། དེའི་ཐུན་མོང་མ་ཡིན་པའི་དམིགས་བསལ་གྱི་རང་བཞིན་དེར་བརྗོད་པ་
ཞིག་ཡིན། རྩོམ་པ་པོ་ཚང་མར་རང་ཉིད་ཀྱི་འཇོན་ཐང་དང་ནུས་པ་མི་འདྲ་བ་
དང་སློབ་སྦྱོང་ལེན་ཚད་དང་ལོ་རྒྱུས། བསམ་བློ་དང་དགའ་སྣང་སོགས་མི་འདྲ་
259



ལེའུ་གཉིས་པ། གསར་རྩོམ་གྱི་སྐོར།
བ་དང་སེམས་ཁམས་ཀྱི་རང་གཤིས་ཀྱི་ཁྱད་པར་གྱིས་རྐྱེན་པས་གསར་རྩོམ་གྱི་
ཕྱོགས་ལྷུང་མི་འདྲ་བ་དང༌། རང་གཤིས་ཀྱི་ཁྱད་ཆོས་མི་འདྲ་བར་རེ་གྲུབ་ཡོད་
པ་རེད་ལ། གཟུགས་བརྙན་གསར་བསྐྲུན་བྱེད་པའི་ནང་དུ་ཡང་མི་འདྲ་བའི་སྒྱུ་
རྩལ་གྱི་ཁྱད་ཉམས་རེ་མཚོན་གྱི་ཡོད་པ་རེད། །
ཁྱད་ཉམས་ ནི་རྩོམ་ པ་ པོའི་ ཐུན་ མོང་མ་ཡིན་ པའི་ དམིགས་བསལ་ གྱི་
སེམས་ཁམས་རང་གཤིས་དེ་བརྩམས་ཆོས་ནང་ནས་ཕྱིར་མངོན་པར་བྱས་པ་
ཞིག་ཡིན་པ་དང་། དམིགས་བསལ་གྱི་གསར་རྩོམ་དེ་མེད་ན་བརྩམས་ཆོས་ཀྱི་
ཉམས་འགྱུར་ཡང་མེད་དོ། དུས་རབས་གཅིག་གི་ནང་དུ་འཚོ་གནས་བྱས་ཤིང་།
འབྲི་ཡུལ་གཅིག་འདྲ་ཡིན་རུང་རྩོམ་པ་པོ་མི་འདྲ་བའི་སྨྱུག་འོག་ཏུ་རྩོམ་གྱི་ཁྱད་
ཉམས་ཡང་ མི་འདྲ་ བ་ རེ་ མཚོན་ པར་ བྱེད་ ཀྱི་ ཡོད་ པ་ རེད། རྩོམ་ རིག་ གི་
དམིགས་བསལ་རང་བཞིན་གྱི་ཁྱད་ཆོས་གཙོ་བོ་ཞིག་ནི་ཐུན་མོང་མ་ཡིན་པའི་
གསར་བསྐྲུན་གྱི་རང་བཞིན་དེ་མེད་ན་རྩོམ་རིག་གི་ཉམས་འགྱུར་ཡང་མེད་པ་
ཞིག་ཡིན། མི་གཞན་གྱི་རྩོམ་གྱི་ཉམས་འགྱུར་ལ་ལད་ཟློས་དང་། སློབ་སྦྱོང་
བྱས་ཏེ་རང་ཉིད་ཀྱི་རྩོམ་རིག་གི་ཁྱད་ཉམས་ལེགས་གྲུབ་བྱ་རྒྱུ་ནི་ཤིན་ཏུ་ཁག་པ་
ཞིག་ཡིན། དཔེར་ན། མགུར་མ་ནི་ཚིག་སྦྱོར་ལེགས་ཤིང་གོ་བརྡ་འཕྲོད་པ་
དང༌། ཚིག་འཁྲི་ཤ་སྟག་མི་བྱེད་པར་ཚིག་ཉུང་ཞིང་དོན་ཟབ་པ་ཡིན་སྟབས་
སྙན་ངག་ལས་གོ་སླ་བའི་ཁྱད་ཆོས་ལྡན་ཡོད་པ་རེད། མི་ལ་རས་པའི་མགུར་གླུ་
དེས་བོད་ཀྱི་རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་ཤུགས་རྐྱེན་གཏིང་ཟབ་ཅིང་།
རྒྱང་རིང་བ་ཞིག་བཞག་ཡོད་ལ། དུས་ཕྱིས་ཀྱི་རབ་བྱུང་བཙུན་པ་དང་བླ་མ་
རྣལ་འབྱོར་རྣམས་ཀྱིས་ཀྱང་མི་ལའི་མགུར་ལ་དཔེ་བལྟས་ནས་བརྩམས་ཆོས་
བགྲང་ལས་འདས་པ་ཞིག་བརྩམས་ཡོད་ལ། བོད་གངས་ཅན་གྱི་ལྗོངས་སུ་རླུང་
ལྟར་ཁྱབ་ སྟེ། ཕོ་ མོ་ རྒན་ གཞོན་ ཀུན་ གྱིས་ ཤེས་ པའི་ གླུ་ ཞིག་ ཏུ་ གྱུར་ ལ།
“དམངས་ཁྲོད་ཏུ་རོགས་ཡག་ནི་བཅོ་ལྔའི་ཟླ་བ་རེད། ཚིག་བཤད་ན་རྗེ་བཙུན་
མགུར་མ་རེད་”ཅེས་པའི་ལ་གཞས་ལེན་པ་ལྟ་བུ་རེད། གཙང་སྨྱོན་གྱིས་ཕྱོགས་
260



རྩོམ་རིག་རྣམ་བཤད།
སྒྲི
བསྒྲིགས་བྱས་པའི་《རྗེ་བཙུན་མི་ལ་རས་པའི་རྣམ་ཐར་རྒྱས་པར་ཕྱེ་བ་མགུར་
འབུམ་》ཞེས་བྱ་བ་འདིར། ལེའུ་61དང་ མགུར་གླུ་རིང་ཐུང་ བསྡོམས་པས་
384ཡོད་པ་དང་། དེའི་ནང་གི་ལེའུ་ཁ་ཤས་ཤིག་རྗེ་བཙུན་རང་གི་བུ་སློབ་ཀྱིས་
བརྗེད་བྱང་དུ་ཡི་གེར་བཀོད་ལ། མཆོད་བརྗོད་དང་མཇུག་བྱང་དེ་དག་ནི་ངན་
རྫོང་སྟོན་པ་དང་། རས་པ་ཞི་བ་འོད་གཉིས་ཀྱིས་བརྩམས་པ་དང་། དེས་ན་
ཚིག་སྦྱོར་བྱེད་སྟངས་དང༌། རྩོམ་གྱི་ཁྱད་ཉམས་ཐད་ཁྱད་པར་ཆེན་པོ་ཡོད་པ་
ཤེས་ཐུབ་པ་ལྟ་བུའོ། དེར་བརྟེན་རྩོམ་རིག་ཁྱད་ཉམས་གྱི་དམིགས་བསལ་རང་
བཞིན་ནི་ངེས་པར་དུ་རྩོམ་པ་པོས་ཐུན་མོང་མ་ཡིན་པའི་གསར་བསྐྲུན་བྱ་རྒྱུ་དེ་
ཡིན། པེ་ལིན་སི་ཅིས་“ སྙན་ངག་པ་ཞིག་གི་བརྩམས་ཆོས་ཡོད་ཚད་ཀྱི་ཁྲོད་ནང་
དོན་དང་ཕྱི་རྣམ་པའི་ཐད་མི་འདྲ་སའི་ཁྱད་པར་ཅི་འདྲ་ཡོད་ནའང་གཅིག་
མཐུན་གྱི་ངོ་བོ་ཞིག་མཐོང་ཐུབ་ལ། དེས་བརྩམས་ཆོས་དེ་དག་ལ་ཐུན་མོང་དུ་
ཡོད་པའི་ཁྱད་ཆོས་མཚོན་པ་ཞིག་ཡིན། རྒྱུ་མཚན་ནི་དེ་ཚང་མ་རང་གཤིས་
གཅིག་ལས་འོང་བ་སྟེ། གཅིག་གྱུར་ཡིན་ལ་དབྱེ་རུ་མེད་པའི་ང་ཟེར་བ་དེ་ལས་
བྱུང་བ་ཡིན་”ཞེས་གསུངས་པ་དང་། ཡང་རྩོམ་པ་པོའི་ཁྱད་ཉམས་ཀྱི་རྩ་བ་ནི་
ཐུན་མོང་མ་ཡིན་པའི་གསར་རྩོམ་གྱི་གཤིས་ཀ་དེ་ཡིན། དཔེར་ན། མཁས་
དབང་དགེ་འདུན་ཆོས་འཕེལ་དང་དོན་གྲུབ་རྒྱལ་གཉིས་ཀྱི་སྙན་ངག་ནི་བརྩེ་
དུང་གིས་ཡོངས་སུ་ཕྱུག་ལ། སྦ་གསང་དང་རྫུན་ཟོལ་ཅི་ཡང་མེད་པར་རང་གི་
ཚོར་སྣང་དེ་ཐད་ཀར་དུ་བརྗོད་ནུས་པ་མ་ཟད། མི་སྒེར་གྱི་སྐྱིད་སྡུག་འཕེལ་
བསྒྲིབ་ཙམ་མཚོན་པ་མ་ཡིན་པར་རྒྱལ་ཁབ་དང་མི་རིགས། སྤྱི་ཚོགས་ཀྱི་འཚོ་
བ་དངོས་གཞིར་བཟུང་ནས་དེ་རྣམས་ཀྱི་འཚོ་བའི་གནས་བབ་དང་མདུན་ལམ་
ལས་དབང་སོགས་ལ་སེམས་ཁུར་བྱེད་པའི་འོས་འགན་དེ་སྙིང་གི་དབུས་སུ་
བཅངས་ཡོད་པ་དེ་གསལ་པོར་མཐོང་ཐུབ་པ་དང༌། སྒྱུ་རྩལ་མཚོན་སྟངས་དང་
བརྗོད་བྱེད་ཚིག་གི་ཆ་ལའང་གོ་བདེ་བ་གཙོ་བོར་བཟུང་ནས་དཔེ་དོན་གསལ་
ཞིང་འགྲོ་རྒྱུགས་ཆེ་བའི་སྤྱི་སྐད་ཐུན་མོང་བ་མང་དུ་བཀོལ་སྤྱོད་བྱས་པ་སོགས་
_261



ལེའུ་གཉིས་པ། གསར་རྩོམ་གྱི་སྐོར།
ཐུན་མོང་མ་ཡིན་པའི་ཁྱད་ཆོས་གང་མང་ཡོད་པ་རེད། སྙན་ངག་མེ་ལོང་ལས་
བསྟན་པའི་ཉམས་ལྡན་གྱི་རྒྱན་བརྒྱད་བྱུང་བ་འདི་དག་ཀྱང་སྙན་ངག་གི་རྩོམ་
ལུས་འདིའི་སྒྱུ་རྩལ་ལས་མཚོན་པའི་རྩོམ་རིག་གི་ཁྱད་ཆོས་མི་འདྲ་བར་གོ་དགོས།
དགེ་འདུན་ཆོས་འཕེལ་མཆོག་ནས་“ མཛེས་པའི་དཔེ་ལ་མཁས་པ་ནག་མོའི་
ཁོལ། སྙན་པའི་རོ་ལ་མཁས་པ་དབྱུག་པ་ཅན། མཐུན་པའི་སྒྲ་ལ་མཁས་པ་བྷ་
ར་བི”བྱ་བའི་གཏམ་རྒྱ་གར་ན་གྲགས་གསུངས་པའང་དོན་དུ་རྩོམ་པ་པོ་དེ་དག་
ལ་རང་རང་གི་ཐུན་མོང་མ་ཡིན་པའི་ཁྱད་ཆོས་རེ་ཡོད་པ་ཕྱོགས་བསྡོམས་བྱས་
པ་ཞིག་ཡིན། དཔེར་ན། གངས་ཅན་གྱི་མཁས་པ་རྣམས་གསུམ་ཞེས་པའང་
“ཚིག་ལ་མཁས་པ་ས་སྐྱ་པཎ་ཊ་ཏ། དོན་ལ་མཁས་པ་བུ་སྟོན་རིན་ཆེན་གྲུབ།
ཚིག་དོན་གཉིས་ཀར་མཁས་པ་རྗེ་ཙོང་ཁ་པ”ཞེས་གསུངས་པའང་རྩོམ་པ་པོ་དེ་
དག་གི་ཐུན་མོང་མ་ཡིན་པའི་ཁྱད་ཆོས་ཕྱོགས་བསྡོམས་བྱས་པ་ཞིག་རེད། རྩོམ་
པ་པོའི་གསར་རྩོམ་གྱི་གོ་རིམ་ནང་རིམ་བཞིན་གྲུབ་པའི་མཛེས་དཔྱོད་ཀྱི་སེམས་
ཁམས་གྲུབ་སྟངས་ཕྱོགས་ལ་སེམས་ཁམས་རིག་པའི་ལྟ་ཚུལ་ལྟར་ན། དེར་རྒྱུ་
རྐྱེན་གསུམ་ཡོད་པ་སྟེ། རང་གཤིས་ཀྱི་ལྟ་བ་འབུར་ཐོན་ཅན། རང་གཤིས་ཀྱི་
ཁྱད་ཆོས་འབུར་ཐོན་ཅན། ལྷན་སྐྱེས་ཀྱི་རང་སྟོབས་འབུར་ཐོན་ཅན་བཅས་
གསུམ་དུ་འདུས། རང་གཤིས་ཀྱི་ལྟ་བ་འབུར་ཐོན་ཅན་ལ་རང་གཤིས་ཀྱི་དགོས་
མཁོ། དམིགས་ཡུལ། ཕུགས་རེ། དད་འདུན། མཛེས་དཔྱོད་ཀྱི་ལྟ་བ་སོགས་
འདུས། དེ་དག་ནི་རང་གཤིས་ཀྱི་ལྟ་བ་དང་དགེ་བའི་ལས་ཀྱི་འབྱུང་ཁུངས་
ཡིན་ལ་མི་གཞན་དང་མི་འདྲ་ བའི་ རང་ གཤིས་ཀྱི་རྩ་བའི་ཁྱད་པར་དེ་ཡིན།
རང་གཤིས་ཀྱི་ཁྱད་ཆོས་འབུར་ཐོན་ཅན་ལ་རང་གཤིས་ཀྱི་བྱེད་ནུས་དང་བློ་
སྤོབས་སོགས་སེམས་ཁམས་ཀྱི་ཆ་རྣམས་འདུས། དེས་རང་གཤིས་ཀྱི་སེམས་
ཁམས་ཁྲོད་བརྟན་འཇགས་ཀྱི་སེམས་ཁམས་མཚོན་པར་བྱས་པ་ཞིག་ཡིན། །
ལྷན་སྐྱེས་ཀྱི་རང་ སྟོབས་འབུར་ཐོན་ཅན་ཞེས་ པ་ནི་ རང་ཉིད་ཀྱི་རྗེས་
དཔག་བློ་ཡིས་རང་གི་སེམས་ཁམས་དང་བྱ་སྤྱོད་ལ་དབང་བསྒྱུར་བའི་ཁོངས་
262



རྩོམ་རིག་རྣམ་བཤད།
གཏོགས་ལ་ཟེར། དེ་ལ་རང་ཉིད་ལ་ངོས་འཛིན་པའི་བློ་ཁམས་དང་བྱ་སྤྱོད་ལ་
དབང་བསྒྱུར་བའི་ཁོངས་གཏོགས་ལ་ཟེར། དེ་ལ་རང་ཉིད་ལ་ངོས་འཛིན་པའི་
བློ་(ལྟ་ཞིབ། བསམ་གཞིགས།)དང་རང་ཉིད་ལ་ཉམས་ཚོད་འཛིན་པའི་བློ་
(རང་ལ་ཡིད་ཆེས་ཀྱི་བློ། རང་ཆུང་རང་དམོད་ཀྱི་བློ། རང་བཀུར་རང་གཅེས་
ཀྱི་བློ་）དང་རང་གི་རང་ལ་ཚོད་འཛིན་བྱེད་པའི་ནུས་པ་ལ་ཟེར། དེས་རང་
གཤིས་ཀྱི་རང་དབང་དང་རང་སྟོབས་མཚོན་པ་ཞིག་ཡིན། མི་དང་མིའི་དབར་
རང་གཤིས་ཀྱི་ངོ་བོར་ཁྱད་པར་ཡོད་པའང་རང་སྟོབས་ཀྱི་བློ་ལ་ཁྱད་པར་བྱུང་
བས་ཡིན། རང་གཤིས་ཀྱི་གྲུབ་ སྟངས་འདི་ གསུམ་ གྱིས་རྩོམ་པ་པོའི་ སེམས་
ཁམས་སུ་གྲུབ་སྟངས་མི་འདྲ་བའི་དབང་གིས་རྩོམ་པ་པོའི་བརྩམས་ཆོས་ཀྱི་ཁྱད་
ཆོས་ཀྱང་མི་འདྲ་བ་རེ་གྲུབ་པ་ཡིན་ནོ། །
©བརྗིད་ཉམས་དང་མཛེས་ཉམས།
རྒྱལ་ཁབ་ཕྱི་ནང་གི་ཞིབ་འཇུག་པ་རྣམས་ཀྱིས་གཅིག་མཐུན་གྱི་ལྟ་ཚུལ་
ཞིག་གྲུབ་པ་ནི་བརྗིད་ཉམས་དང་མཛེས་ཉམས་སྨྲ་བ་དེ་ཡིན་པ་དང་། སྙན་
ངག་མེ་ལོང་ལས་བྱུང་བའི་ཉམས་ལྡན་གྱི་རྒྱན་བརྒྱད་ལས་ཀྱང་དྲག་ཤུལ་ གྱི་
ཉམས་དང་དཔའ་བའི་ཉམས། མི་ སྡུག་ པའི་ ཉམས། རྨད་བྱུང་གི་ཉམས།
འཇིགས་རུང་གི་ཉམས་བཅས་ལ་མཚོན་ན་བརྗིད་པའི་ཉམས་སུ་བསྡུ་རིགས་ཏེ།
དངོས་པོའི་གཤིས་ལུགས་དང་དོན་གང་ལའང་ཆེ་བ། མཐོ་བ། རིང་བ། ལྕི་
བ། བཙན་པ། ཚ་བ། དྲག་པ། རྩུབ་པ། ཡ་ང་བ་བཅས་ལ་རྔམས་བརྗིད་
ལྡན་པའི་ གཤིས་ཀ་ཚང་ཞིང་། བཞད་གད། སྒེག་པ། སྙིང༌ རྗེའི་ ཉམས་
གསུམ་པོ་མཛེས་ཉམས་ཀྱི་གྲས་སུ་བརྩི་རུང་། རྒྱུ་མཚན་ནི་དེས་མི་ལ་འཇམ་
མཉེན་དང་སྤྲོ་སྐྱིད་ཀྱི་སྣང་བ་སྟེར་ཏེ། དངོས་པོའི་གཤིས་ལུགས་དང་དོན་སྤྱིའི་
ཆ་ནས་ཆུང་བ། དམའ་བ། ཐུང་བ། ཡང་བ། ཞི་བ། འཇམ་པ། ཉམ་
ཆུང་བ་སོགས་ཀྱི་རང་བཞིན་ལྡན་ཡོད་པ་རེད། མཁས་པ་མང་པོས་བརྩམས་
ཆོས་ཀྱི་ཁྱད་ཉམས་ཀྱི་ཆེས་མཐོ་བའི་ཚད་གཞི་ཨང་དང་པོ་ནི་བརྗིད་ཆགས་པའི་
263



ལེའུ་གཉིས་པ། གསར་རྩོམ་གྱི་སྐོར།
ཉམས་དང་། མཛེས་པའི་ཉམས་ཡིན་ཞེས་དང༌། རྒྱའི་གནའ་རབས་སུ་ཡང་
“ཕོ་ཡི་བརྗིད་ཆགས་ཀྱི་མཛེས་པ་དང་། མོ་ཡི་སྒེག་ཉམས་ཀྱི་མཛེས་པ”ཞེས་
བསྡུས་ཡོད་པ་རེད། །
དེང་རབས་ཀྱི་མཛེས་དཔྱོད་རིག་པའི་ལྟ་ཚུལ་བཟུང་ནས་བརྗིད་ཉམས་
དང་མཛེས་ཉམས་ལ་ཞིབ་འཇུག་བྱས་ནའང་རིགས་མི་གཅིག་པ་འདི་གཉིས་ལ་
རང་རང་གི་བརྗོད་བྱའི་ཡུལ་དང་མཛེས་ཚོར་ཁྱད་ཆོས་སོ་སོར་ཡོད་པ་མཐོང་
ཐུབ་པ་སྟེ་བརྗོད་བྱའི་ཡུལ་གྱི་ཐོག་ནས་བལྟས་ན་བརྗིད་པའི་ཉམས་ཀྱི་མཚོན་
པར་བྱ་བ་ནི་རང་འབྱུང་ཁམས་ཀྱི་ཁྲོད་དུ་སྟོབས་ཤུགས་ཆེ་བ་དང་། ཕུང་པོ་
བོངས་ཆེ་བ། ཁྱད་མཚར་བ་སོགས་ཟིལ་གྱིས་གནོན་པའི་བྱ་དངོས་མཚོན་པ་
དང༌། སྤྱི་ཚོགས་འཚོ་བའི་ཐོག་ནས་དཀའ་སྤྱད་སྡུག་རུས་དང་། རང་སྲོག་ལ་
མི་འཛེམས་པ། བདེན་དོན་དང་དགེ་བའི་ལས་ལ་མདུང་གི་རི་དང་མེ་ཡི་མཚོ་
ལ་མི་སྐྲག་པར་འཐབ་རྩོད་བྱེད་ཕོད་པ་བཅས་ཀྱི་བརྗིད་ཉམས་མཚོན་དགོས།
མཛེས་པའི་ཉམས་ཀྱི་མཚོན་སྟངས་གཙོ་བོ་ནི་རང་བྱུང་ཁམས་ཀྱི་ཁྲོད་དུ་
དབྱིབས་ཆུང་ལེགས་སྤུས་གཙང་། སྙིང་རྗེ་བ། དྭངས་ཤིང་གསལ་བ་སོགས་ཀྱི་
བྱ་དངོས་ཡིན། སྤྱི་ཚོགས་འཚོ་ བའི་ ཐད་ ལ་ མཚོན་ན་མཛེས་པ། དགེ་བ།
བདེ་བ། ཆ་འགྲིགས་པ། གཞི་མཐུན་པ་སོགས་ཀྱི་གནས་བབ་དང་འབྲེལ་བའི་
ཕྱོགས་མཚོན་པ་ཡིན་ནོ། དེ་ལྟར་མཛེས་པའི་ཉམས་དང་ལྡན་པའི་བརྩམས་
ཆོས་ལྟ་ཀློག་བྱེད་སྐབས་རོ་འཛིན་ལ་བདུད་རྩིའི་བྲོ་བ་མྱོང་བ་དང་། སྒྲ་འཛིན་
ལ་རོལ་མོའི་དབྱངས་དང་འགྲོགས་པ་ལྟ་བུའི་ཡིད་སེམས་ཀྱི་སྤྲོ་བ་རབ་ཏུ་འཕེལ་
བ་དང་། བརྗིད་ཉམས་ལྡན་པའི་བརྩམས་ཆོས་ཀློག་སྐབས་འཇིགས་ཡེར་བའི་
སྐྲག་སྣང་དང་དེ་མཚུངས་སུ་ཡིད་ལ་སྐྱོ་སྣང་དང་། དད་པའི་སྤུ་ལོང་གཡོ་བ་
སོགས་ཀྱིས་ཚོར་སྣང་སྣ་ཚོགས་འབྱིན་པར་བྱེད་དོ། །
གཏན་འཇགས་ཀྱི་རང་བཞིན། །
རྩོམ་པ་པོའི་བརྩམས་ཆོས་ཀྱི་ཁྱད་ཉམས་ལ་ཕུན་སུམ་གྱི་རང་བཞིན་ཡོད་
264



རྩོམ་རིག་རྣམ་བཤད།
དགོས་པ་ཞིག་ཡིན་ལ། དེ་ལ་རྒྱུན་མཐུད་ཀྱི་རང་བཞིན་ཡང་ལྡན་དགོས་པ་
ཞིག་ཡིན། དེ་ལྟར་ཞིག་མ་ཡིན་ཚེ་ཐུན་མོང་མ་ཡིན་པའི་དམིགས་བསལ་གྱི་
རང་བཞིན་དེ་དོར་འགྲོ་ལ། སྒྱུ་རྩལ་གྱི་ཐད་ལ་འབྲས་བུ་སྨིན་མི་ཐུབ་པའི་
མཚོན་རྟགས་ཤིག་ཀྱང་ཡིན། རྩོམ་པ་པོས་རང་ཉིད་ཀྱི་ཐུན་མོང་མ་ཡིན་པའི་
རྩོམ་གྱི་ཁྱད་ཉམས་ལེགས་གྲུབ་བྱུང་རྟིང་དུས་ཡུན་ངེས་ཅན་ཞིག་གི་ནང་དུ་རྒྱུན་
འཁྱོངས་བྱེད་ཀྱི་ཡོད་པར་བརྟེན། དེར་གཏན་འཇགས་ཀྱི་རང་བཞིན་ངེས་
ཅན་ཞིག་ཡོད་ལ། དེ་ནི་རྩོམ་པ་པོས་དུས་ཡུན་རིང་པོའི་ནང་རང་རྟོགས་ཀྱིས་
བརྩོན་ལེན་དང་ལག་ལེན་ཁྲོད་རིམ་བཞིན་ཆགས་པའི་ཐུན་མོང་མ་ཡིན་པའི་
བསམ་བློའི་རང་གཤིས་དང་མཚོན་ཐབས་སོགས་ལྟོས་བཅས་བརྟན་འཇགས་སུ་
གནས་པའི་མཛེས་དཔྱོད་ཀྱི་རང་བཞིན་ལྡན་པའི་ཁྱད་ཆོས་དེ་ལ་ཟེར་བ་ཡིན།
འགྱུར་བའི་རང་བཞིན། །
རྩོམ་རིག་གི་ཁྱད་ཉམས་ལེགས་གྲུབ་བྱུང་ཞིང་དེར་བརྟན་འཇགས་ཀྱི་
རང་བཞིན་ངེས་བརྟན་ཞིག་ཡོད། འོན་ཏེ་དེ་ནི་འགྱུར་མེད་སོར་གནས་ཞིག་མ་
ཡིན་པར་རྩོམ་པ་པོའི་བསམ་བློ་དང་སྒྱུ་རྩལ་གྱི་འཕེལ་རྒྱས། སྤྱི་ཚོགས་ཀྱི་འཚོ་
བའི་ལག་ལེན་དང་སྤྱི་ཚོགས་ཀྱི་འཕོ་འགྱུར་སོགས་ཀྱིས་རྐྱེན་པས་རྩོམ་པ་པོའི་
འཚོ་བའི་མདུན་ལམ་དང་འཇིག་རྟེན་ལྟ་བ། མཛེས་དཔྱོད་རིག་པའི་ལྟ་བ་
བཅས་ལ་འཕོ་འགྱུར་བྱུང་བས་རྩོམ་པ་པོའི་བརྩམས་ཆོས་ཀྱི་ཉམས་འགྱུར་ལ་
ཡང་འགྱུར་བ་འགྲོ་ཡི་ཡོད་པ་རེད། ཁྱད་ཉམས་ཀྱི་འགྱུར་བའི་རང་བཞིན་ནི་
གསར་རྩོམ་གྱི་ངོས་ནས་བརྗོད་ན། དེ་ནི་དགེ་མཚན་ལྡན་པའི་བྱ་བ་ཞིག་ཡིན་
པ་མ་ཟད། རྩོམ་རིག་དེ་མུ་མཐུད་འཕེལ་རྒྱས་འགྲོ་རྒྱུར་འབད་བརྩོན་བྱེད་པའི་
ནུས་པ་ཐོན་གྱི་ཡོད་པ་རེད།
5) ཕུན་སུམ་གྱི་རང་བཞིན་སྐོར། །
ཁྱད་ཉམས་ཀྱི་ཕུན་སུམ་གྱི་རང་བཞིན་ནི་ངོ་བོའི་ཕུན་སུམ་རང་བཞིན་
དང༌། མཚོན་བྱའི་ཡུལ་གྱི་ཕུན་སུམ་རང་བཞིན་གྱིས་ཐག་གཅོད་བྱེད་པ་ཞིག་
265



ལེའུ་གཉིས་པ། གསར་རྩོམ་གྱི་སྐོར།
ཡིན། ཁྱབ་ཆེ་བའི་སྒོ་ནས་བལྟས་ན། སྤྱི་ཚོགས་ཀྱི་འཚོ་བ་ནི་རྩོམ་རིག་གསར་
རྩོམ་གྱི་འབྱུང་ཁུངས་ཡིན་ལ། སྤྱད་ན་རྫོགས་མཐའ་མེད་པའི་རྒྱུ་ཆ་ཞིག་ཡིན་
རྐྱེན། དེར་ཕུན་སུམ་ཚོགས་པའི་རང་བཞིན་གནས་ཡོད་པ་མ་ཟད། རྩོམ་རིག་
གི་གཟུགས་བརྙན་གསར་བསྐྲུན་བྱེད་རྒྱུར་ཆེས་ཕུན་སུམ་ཚོགས་པའི་དཔྱད་
གཞི་ཞིག་འདོན་སྤྲོད་བྱས་ཡོད་པ་རེད། ཁྱབ་ཆུང་ཙམ་ནས་བལྟས་ཚེ། ཞིབ་
ཕྲའི་གནད་དོན་ཙག་ཙིག་རྣམས་ཕྱི་རོལ་ཡུལ་ཏུ་གནས་པའི་གནད་དོན་གཞན་
དག་དང་འབྲེལ་བ་བྱེད་སྐབས། དེའི་ནང་དུ་འགལ་བ་སྣ་ཚོགས་ཤིག་གནས་
ཡོད་པ་དང༌། འགལ་བ་སྣ་ཚོགས་ལས་གྲུབ་པའི་ཅིག་གྱུར་གྱི་རང་བཞིན་ལྡན་
པ་ཞིག་ཡིན་རྐྱེན། དེས་རྩོམ་རིག་ཁྱད་ཉམས་ཀྱི་ཕུན་སུམ་རང་བཞིན་ལ་རྨང་
གཞི་རྒྱ་ཆེ་བ་ཞིག་བཏིང་ཡོད། ཕྱོགས་གཞན་ཞིག་ནས་མི་རྣམས་ཀྱི་རང་ངོས་
ཀྱི་འཇིག་རྟེན་ལྟ་བ་དེ་ལ་ཡང་། ཆེས་ཕུན་སུམ་ཚོགས་པའི་རང་བཞིན་ལྡན་
ཡོད་པ་ཞིག་ཡིན་ལ། རྩོམ་པ་པོ་རང་ངོས་ཀྱི་འཇིག་རྟེན་ལྟ་ཚུལ་དང་རྩོམ་འབྲི་
བྱ་ཡུལ་གཉིས་ལ་ཆེས་ཕུན་སུམ་ཚོགས་པའི་རང་བཞིན་ལྡན་ཡོད་རྐྱེན། རྩོམ་
རིག་གི་ཁྱད་ཉམས་ཡང་ཕུན་སུམ་ཚོགས་པོ་ཡོང་ཐུབ་པ་ཞིག་ཡིན་ནོ།
དུས་རབས་ཀྱི་རང་བཞིན་སྐོར། །
རྩོམ་རིག་གི་ཁྱད་ཉམས་ནི་རྩོམ་པ་པོ་རང་ངོས་ཀྱི་རང་གཤིས་དང་སྒྱུ་རྩལ་
གྱི་ཁྱད་ཆོས་དེ་གཅིག་གྱུར་གྱིས་མཚོན་པར་བྱས་པ་ཞིག་ཡིན། འོན་ཏེ་དེ་དང་
ཆབས་གཅིག་རྩོམ་པ་ པོ་ རང་ཉིད་འཚོ་གནས་བྱེད་ པའི་ དུས་ རབས་དེ་ཡང་
བརྩམས་ཆོས་ནང་དུ་མངོན་གསལ་དོད་པོ་ཡོད་པ་ཞིག་ཡིན། རྩོམ་རིག་ཁྱད་
ཉམས་ཀྱི་དུས་རབས་རང་བཞིན་ནི་ལོ་རྒྱུས་འཕེལ་རྒྱས་ཀྱི་རེ་བ་ཞིག་ཡིན་པ་མ་
ཟད། དུས་རབས་དེའི་རིང་གི་ཆབ་སྲིད་དང་དཔལ་འབྱོར་གྱི་ཆུ་ཚད། རིག་
གནས་སོགས་ ཀྱིས་ རྩོམ་རིག་གི་ཁྱད་ ཉམས་ལེགས་ གྲུབ་ དང་། འཕེལ་ རྒྱུས་
སོགས་ལ་ཐག་གཅོད་ཀྱི་རང་བཞིན་ལྡན་པའི་ནུས་པ་ཞིག་ཐོན་གྱི་ཡོད་པ་རེད།
ལག་ལེན་དངོས་ཀྱི་ཐོག་ནས་ར་སྤྲོད་བྱས་པར། རྩོམ་རིག་གི་ལོ་རྒྱུས་ཐོག་ཏུ་
266



རྩོམ་རིག་རྣམ་བཤད།
རྩོམ་རིག་གི་ཁྱད་ཉམས་སྣ་ཚོགས་ ཐོན་ཡོད་པ་དེ་དག་དུས་རབས་དེའི་ཚོད་
འཛིན་ལས་ཚད་བརྒལ་བྱེད་མི་ཐུབ་པ་ཞིག་ཡིན། དེར་བརྟེན་རྩོམ་རིག་གི་དུས་
རབས་རང་བཞིན་དེ་རྩོམ་པ་པོའི་འདུ་ཤེས་ཀྱིས་འགུལ་བསྐྱོད་བྱེད་མི་ཐུབ་པའི་
ཆོས་ཉིད་ལྡན་ཡོད་པ་མ་ཟད། མི་རྣམས་ཀྱིས་བརྩམས་ཆོས་དེ་དག་ནང་ནས་
དུས་རབས་དེའི་ཁྱད་ཆོས་མང་ཉུང་མི་ལྟོས་པ་ཞིག་མཐོང་ཐུབ་པ་དེ་ཡིན་ནོ། །
རྩོམ་རིག་གི་ཁྱད་ཉམས་དེ་ལོ་རྒྱུས་ཀྱི་ཁོངས་སུ་གཏོགས་པ་དང་། དེ་ནི་
མུ་མཐུད་འགྱུར་བ་འགྲོ་བཞིན་པའི་ཐ་སྙད་ཅིག་ཡིན་རྐྱེན་རྩོམ་པ་པོ་རྣམས་ལ་
ཡང་ཤན་ཞུགས་ཆེན་པོ་ཡོད་པ་དང་དེ་དང་ཆབས་ཅིག་རྩོམ་པ་པོའི་བརྩམས་
ཆོས་ལ་ཡང་འགྱུར་བ་ངེས་ཅན་ཞིག་འགྲོ་ཡི་ཡོད་པ་རེད། །
གཉིས་པ། རྩོམ་རིག་གི་མི་རིགས་རང་བཞིན་སྐོར།
འཛམ་གླིང་རྩོམ་རིག་གི་གཏེར་མཛོད་ནང་དུ་མི་རིགས་ཁག་གི་རྩོམ་རིག་
གི་སྲོལ་རྒྱུན་མི་འདྲ་བར་བརྟེན། རྩོམ་རིག་གི་ཁྱད་ཉམས་ལ་ཡང་ཁྱད་པར་
ཆེན་པོ་ཡོད། མི་རིགས་ཀྱི་རྩོམ་རིག་གི་ཁྱད་ཉམས་དེ་ནི་ལོ་ངོ་སྟོང་ཕྲག་རིང༌
རིམ་བཞིན་གྲུབ་པའི་རིག་གནས་དང་སེམས་ཁམས་ཀྱི་ཉིང་ཁུ་ལྟ་བུ་ཞིག་ཡིན་པ་
མ་ཟད། དུས་ཡུན་རིང་པོའི་ནང་དུ་འབད་འཐབ་བྱས་ཏེ་འཕེལ་རྒྱས་དང་ཕུན་
སུམ་ཇེ་ཚོགས་སུ་ཕྱིན་པ་ཞིག་ཡིན།
རྩོམ་རིག་སྒྱུ་རྩལ་ཅི་འདྲ་ཞིག་ཡིན་ནའང་ཀྲུང་གོ་དང་འཛམ་གླིང་རྩོམ་
རིག་གི་འབྲི་ཚུལ་ལམ་ཆགས་ སྟངས་ཀྱི་ནང་དུ་རྩོམ་རིག་གཞན་ཞིག་གི་ཚབ་
གཏན་ནས་བྱེད་མི་ཐུབ་པར་རང་བདག་གི་གདན་ཐོབ་ཅིག་ཡོད་པ་རེད་ལ།
རང་ཉིད་ལ་གདན་ཐོབ་ཅིག་ཡོད་ཚེ་དེར་ཐུན་མོང་མ་ཡིན་པའི་རྩོམ་རིག་སྒྱུ་
རྩལ་གྱི་ཁྱད་ ཉམས་ མངོན་གསལ་དོད་པོ་ཞིག་ཡོད་པ་ རེད། མ་ཁེ་སི་རིང་
ལུགས་ཀྱི་ལྟ་ཚུལ་དུ་མི་རིགས་ནི་ལོ་རྒྱུས་ཀྱི་ཐོག་རིམ་བཞིན་གྲུབ་པ་ཞིག་ཡིན་
267



ལེའུ་གཉིས་པ། གསར་རྩོམ་གྱི་སྐོར།
ཞིང་། སྤྱི་ཚོགས་མི་འདྲ་བའི་འཕེལ་རྒྱས་ཀྱི་བརྒྱུད་རིམ་ནང་མི་རྣམས་ཀྱི་མི་
འདྲ་བའི་ཐུན་མོང་གི་ས་ཁོངས། ཐུན་མོང་གི་དཔལ་འབྱོར་དང་འཚོ་བ། དེ་
མིན་ཐུན་མོང་གི་རིག་གནས་ཐོག་ནས་མཚོན་པའི་ཐུན་མོང་གི་སེམས་ཁམས་
དང་ངོ་བོ་དེ་ཡིན་པ་དང་། ལོ་རྒྱུས་ཀྱི་དུས་རབས་རིམ་བྱུང་དུ་བྱུང་བའི་རྩོམ་
རིགསྒྱུ་རྩལ་གྱི་བརྩམས་ཆོས་ལ་ཡང་མི་རིགས་རང་ཉིད་ཀྱི་ཁྱད་ཉམས་མངོན་
གསལ་དོད་པོ་ཞིག་ཡོད་པ་རེད། ང་ཚོས་མི་རིགས་ཕན་ཚུན་དབར་གྱི་འབྲེལ་
བའི་ཕྱོགས་ནས་བལྟས་ན། མི་རིགས་ཅི་འདྲ་ཞིག་ཡིན་རུང་མི་རིགས་དེ་གའི་
སྒྱུ་རྩལ་དང་མི་རིགས་གཞན་ཞིག་གི་རྩོམ་རིག་སྒྱུ་རྩལ་དང་དཔྱད་བསྡུར་ཞིག་
བྱས་ཚེ། མི་རིགས་ཚང་མར་རང་ཉིད་ལ་ཐུན་མོང་མ་ཡིན་པའི་ཁྱད་ཆོས་ཡོད་
པ་མ་ཟད། ཁྱད་ཆོས་དེ་དག་གིས་མི་རིགས་གཞན་གྱི་རྩོམ་རིག་སྒྱུ་རྩལ་དང་མི་
འདྲ་བའི་དབྱེ་བ་དེ་རང་ཤུགས་སུ་མངོན་གསལ་དོད་པོ་ཞིག་ཕྱེ་ཐུབ་ཀྱི་ཡོད།
དེ་ནི་སི་ཏ་ལིན་གྱིས་གསུངས་པ་བཞིན་“ རྩོམ་རིག་སྒྱུ་རྩལ་གྱི་མི་རིགས་ཀྱི་ཁྱད་
ཆོས་དེ་ནི། མི་རིགས་རེ་རེ་བཞིན་གྱི་ཁྱོན་ཡོངས་ནས་འཛམ་གླིང་རིག་གནས་
རིན་ཆེན་གཏེར་མཛོད་ལ་ལེགས་སྐྱེས་འབུལ་གྱི་ཡོད་པ་དང༌། ཁོ་ཚོས་རིན་
ཆེན་གཏེར་མཛོད་དེ་འཐུས་སྒོ་ཚང་དུ་གཏོང་བ་དང་ཕུན་སུམ་ཚོགས་སུ་གཏོང་
གི་ཡོད་པ་རེད་”ཅེས་གསུངས་ཡོད་པ་ལྟར་རོ། །
མིའི་རིགས་ཀྱི་སྤྱི་ཚོགས་འཕེལ་རྒྱས་འགྲོ་བའི་ལོ་རྒྱུས་ཀྱི་དུས་རིམ་ནང་
འཛམ་གླིང་མི་རིགས་ཁག་གི་ཆབ་སྲིད་དཔལ་འབྱོར་གྱི་གནས་ཚུལ་དང༌། སྐད་
ཡིག་ཡུལ་སྲོལ། གོམས་གཤིས་དང་ས་ཁམས་ཀྱི་ཁོར་ཡུག་སོགས་མི་འདྲ་བའི་
ཁྱད་པར་མངོན་གསལ་དོད་པོ་ཞིག་ཡོད་པ་རེད། ཁྱད་པར་དེས་མི་རིགས་ཁག་
གི་རྒྱུན་རིང་གི་ལོ་རྒྱུས་འཕེལ་རྒྱས་འགྲོ་བའི་བརྒྱུད་རིམ་ནང་དུ་ལོ་རྒྱུས་དང་།
སྲོལ་རྒྱུན་གྱི་རིག་གནས་དང་སྤྱི་ཚོགས་འཚོ་བའི་སྐྱེལ་ཚུལ་མི་འདྲ་བའི་ཁྱད་ཆོས་
དེ་གྲུབ་པ་རེད། རྩོམ་རིག་སྒྱུ་རྩལ་གྱི་མི་རིགས་ཁྱད་ཆོས་དེ་ནི་མི་རིགས་ཁག་གི་
ལོ་རྒྱུས་དང་། སྲོལ་རྒྱུན་གྱི་རིག་གནས་དང་། སྤྱི་ཚོགས་ཀྱི་འཚོ་བའི་ཁྱད་ཆོས་
268



རྩོམ་རིག་རྣམ་བཤད།
དེ་རྣམས་རྩོམ་རིག་སྒྱུ་རྩལ་གྱི་བརྩམས་ཆོས་གསར་རྩོམ་བྱེད་སྐབས་མཚོན་པར་
བྱེད་པའི་ཞིབ་ཕྲའི་གནས་ཚུལ་དེ་ཡིན་པ་མ་ཟད། དུས་ཡུན་རིང་པོའི་ནང་དུ་
རྩོམ་རིག་གསར་རྩོམ་བྱེད་པའི་ལག་ལེན་དངོས་ཀྱི་ནང་ནས་རིམ་བཞིན་གྲུབ་པ་
དང་འཕེལ་རྒྱས་ཕྱིན་པ་ཞིག་ཡིན། སི་ཏ་ལིན་གྱིས་“མི་རིགས་ཁག་ཕན་ཚུན་མི་
འདྲ་བ་དེ་འཚོ་བའི་ཆ་རྐྱེན་མི་འདྲ་བ་ཙམ་གྱིས་འགྲུབ་པ་མ་ཟད། མི་རིགས་ཀྱི་
རིག་གནས་ཁྱད་ཆོས་མཚོན་པའི་ཡིད་ཤེས་ཀྱི་རྣམ་པ་མི་འདྲ་བའི་དབང་གིས་
ཀྱང་འགྲུབ་པ་ཡིན་”(《མ་ཁེ་སི་རིང་ལུགས་དང་མི་རིགས་ཀྱི་གནད་དོན་》《སི་
ཏ་ལིན་གྱི་གསུང་འབུམ་བམ་པོ་གཉིས་པའི་ཤོག་གྲངས་294ལ་གསལ་》)ཞེས་
གསུངས་པ་དང་། དེ་ནི་མི་རིགས་ཁག་གི་མི་འདྲ་བའི་ཆ་དེ་དངོས་པོའི་འཚོ་བ་
དང་དཔལ་འབྱོར་གྱི་ཆ་རྐྱེན་སོགས་མི་འདྲ་བ་ཙམ་གྱིས་ཟད་པ་མིན་པར་ད་
དུང་མི་རིགས་ཀྱི་རིག་གནས་ཁྱད་ཆོས་མཚོན་པའི་ཡིད་ཤེས་ཀྱི་རྣམ་པའི་ཐད་
ཕན་ཚུན་མི་འདྲ་བ་དང༌། མི་རིགས་གང་ཞིག་གི་རྩོམ་རིག་ཡིན་རུང་ཚང་མར་
མི་རིགས་གཞན་དང་མི་འདྲ་བའི་ཁྱད་ཆོས་དེ་རིགས་ནི་མི་རིགས་དེ་གའི་རྒྱུན་
རིང་གི་ལོ་རྒྱུས་འཕེལ་རིམ་ནང་དུ་གྲུབ་པ་ཞིག་དང་། དེ་ནི་སི་ཏ་ལིན་གྱིས་
“ཐུན་མོང་གི་སྐད་རིགས་དང༌། ཐུན་མོང་གི་ས་ཁོངས། ཐུན་མོང་གི་དཔལ་
འབྱོར་འཚོ་བ། དེ་བཞིན་ཐུན་མོང་གི་རིག་གནས་ཐོག་ནས་མཚོན་པའི་ཐུན་
མོང་གི་སེམས་ཁམས་ངོ་བོ་དེ་རེད་”（《མ་ཁེ་སི་རིང་ལུགས་དང་མི་རིགས་ཀྱི་
གནད་དོན་》《སི་ཏ་ལིན་གྱིས་གསུངས་འབུམ་》བམ་པོ་གཉིས་པའི་ཤོག་གྲངས་
294ལ་གསལ་)ཅེས་གསུངས་ཡོད་པ་རེད། །
1. རྩོམ་རིག་སྒྱུ་རྩལ་གྱི་མི་རིགས་ཀྱི་ཁྱད་ཆོས་དེ་རྩོམ་རིག་གི་བརྗོད་དོན་
ཐད་ནས་མཚོན་ཐུབ་པ་མ་ཟད། རྩོམ་རིག་གི་རྣམ་པའི་ཐོག་ནས་ཡང་མཚོན་
ཐུབ་པ་ཞིག་ཡིན། མི་རིགས་ཁག་ཚང་མའི་རྩོམ་རིག་སྒྱུ་རྩལ་ནི་མི་རིགས་ཁག་
གི་སྤྱི་ཚོགས་ཀྱི་འཚོ་བའི་ནང་དོན་དེ་ནི་ཚང་མ་མི་འདྲ་བ་ཞིག་ཡིན་པ་དང་།
ཁོར་ཡུག་གི་ཆ་རྐྱེན་མི་འདྲ་བ་དང༌། ཡུལ་སྲོལ་དང་འདྲིས་པའི་གོམས་གཤིས་
269



ལེའུ་གཉིས་པ། གསར་རྩོམ་གྱི་སྐོར།
མི་འདྲ་བ། སེམས་ཁམས་ཀྱི་ཁྱད་ཆོས་མི་འདྲ་བར་བརྟེན་མི་རིགས་ཁག་གི་
རྩོམ་རིག་སྒྱུ་རྩལ་ཡང་རང་བཞིན་དུ་མི་རིགས་དེ་གའི་ཁྱད་ཆོས་མངོན་པར་
གསལ་བ་ཞིག་ཡོད་པ་རེད། དེང་རབས་ཀྲུང་གོའི་རྩོམ་གཞུང་རིག་པ་མཁས་
ཅན་ཀྲའུ་ཡང་གིས་“དོན་དངོས་ཐོག་རྣམ་པའི་གནད་དོན་ནི་ཤིན་ཏུ་གལ་ཆེ་བ་
ཞིག་ཡིན་ཅིང་། ལྷག་པར་དུ་སྒྱུ་རྩལ་གྱི་ངོས་ནས་བཤད་ན་དེ་ལྟར་ཡིན། ནང་
དོན་དང་རྣམ་པ་ནི་བྱ་དངོས་གཅིག་གྲུབ་པར་བྱ་བའི་ཕྱོགས་གཉིས་ཡིན་ཏེ།
འཛམ་གླིང་ཐོག་ནང་དོན་མི་ལྡན་པའི་རྣམ་པ་དང༌། རྣམ་པ་མེད་པའི་ནང་
དོན་ཞེས་གཏན་ནས་མེད། འོན་ཀྱང་སྒྱུ་རྩལ་ལ་མཛེས་ཁྱད་ལྡན་པའི་རྣམ་པ་
དང་ཐུན་མོང་མ་ཡིན་པའི་ཉམས་འགྱུར་གང་ལ་དེ་འཚམས་ཤིག་མེད་ན་སྒྱུ་རྩལ་
གྱི་དོན་དངོས་ལེགས་པོ་ཞིག་ཡོང་མི་ཐུབ། སྒྱུ་རྩལ་གྱི་རྣམ་པ་རིགས་ཅིག་པ་
ཚང་མར་ལྟོས་བཅས་ཀྱི་རང་ཚུགས་རང་བཞིན་དང་ལོ་རྒྱུས་ཀྱི་རྒྱུན་མཐུད་རང་
བཞིན་ཡོད་ཅིང་ལོ་ཟླ་མང་པོའི་རིང་རྒྱུན་ནས་རྒྱུན་མཐུད་དེ་མང་ཚོགས་ཀྱི་
ལོངས་སྤྱོད་གོམས་གཤིས་དེ་དག་རྩ་ཟབ་སྡོང་བརྟན་ཞིག་ཡིན། རྩོམ་རིག་གི་ལོ་
རྒྱུས་དང་སྒྱུ་རྩལ་གྱི་ལོ་རྒྱུས་དེབ་ཐེར་ཞིག་ལ་མཚོན་ན། དེ་ནི་སྒྱུ་རྩལ་གྱི་རྣམ་པ་
འཕེལ་རྒྱས་འགྲོ་བའི་ལོ་རྒྱུས་ཤིག་རང་ཡིན། ཞེས་བཤད་ཀྱང་ཆོག་... དུས་
རབས་ནི་མདུན་དུ་འཕོ་བཞིན་ཡོད་པས་སྒྱུ་རྩལ་གྱི་རྣམ་པར་ཡང་འགྱུར་ལྡོག་
ངེས་ཅན་ཞིག་མི་གཏོང་ཐབས་མེད་ཡིན། འོན་ཀྱང་འགྱུར་ལྡོག་ཇི་ལྟར་ཞིག་
བཏང་ཀྱང་དེའི་ཐོག་མའི་ལོ་རྒྱུས་ཀྱི་འབྲེལ་བ་དང་ཁ་བྲལ་བྱེད་མི་རུང”(《སྤྱི་
ཚོགས་རིང་ལུགས་ཀྱི་དུས་བབ་གསར་པའི་རྩོམ་རིག་སྒྱུ་རྩལ་གྱི་གནད་དོན་
སྐོར་》1979ལོའི་ཟླ་བ་2ཚེས་24《མི་དམངས་ ཉིན་རེའི་ཚགས་པར་》ཐོག་
གསལ་)ཅེས་གསུངས་པ་དང་། རྩོམ་རིག་སྒྱུ་རྩལ་ལ་མི་རིགས་ཀྱི་ཁྱད་ཆོས་ལྡན་
པར་བྱེད་པར་རྩོམ་རིག་གི་མི་རིགས་ཁྱད་ཆོས་མཚོན་པའི་བརྩམས་ཆོས་ཀྱི་ནང་
དོན་དང་བརྩམས་ཆོས་ཀྱི་རྣམ་པ་གཉིས་ལ་བརྟེན་དགོས་པ་དང་། དེ་གཉིས་
ནི་རྩོད་སྒྲུབ་ཀྱི་གཅིག་གྱུར་ཞིག་ཡིན། ནང་དོན་ངེས་ཅན་ཞིག་གིས་རྣམ་པ་
270
Ť ir is



རྩོམ་རིག་རྣམ་བཤད།
ངེས་ཅན་ཞིག་ལ་བརྟེན་ནས་མཚོན་དགོས་པ་དང༌། རྣམ་པ་དེ་ཡང་ནང་དོན་
ངེས་ཅན་ཞིག་ལ་བརྟེན་དགོས་པ་རེད། དེ་ལྟར་རྩོམ་རིག་སྒྱུ་རྩལ་གྱི་མི་རིགས་
ཀྱི་ཁྱད་ཆོས་དེ་བརྩམས་བྱའི་བརྗོད་དོན་ལ་མི་རིགས་ཀྱི་ཐུན་མོང་མ་ཡིན་པའི་
ཁྱད་ཆོས་ལྡན་དགོས་པ་མ་ཟད། བརྩམས་ཆོས་ཀྱི་རྣམ་པར་ཡང་མི་རིགས་ཀྱི་
ཁྱད་ཆོས་ལྡན་དགོས་པ་ཞིག་ཡིན། རྩོམ་རིག་སྒྱུ་རྩལ་གྱི་མི་རིགས་ཀྱི་ཁྱད་ཆོས་
དེ་བརྩམས་ཆོས་ནང་ནས་མཚོན་པར་བྱས་པའི་སྤྱི་ཚོགས་ཀྱི་འཚོ་བའི་བརྗོད་
དོན་དེར་ མི་རིགས་ཀྱི་ཁྱད་ཉམས་ ལྡན་ དགོས་ པ་དེ་ ཡིན་ལ། རྩོམ་པ་པོས་
བརྩམས་ཆོས་གསར་རྩོམ་བྱེད་པའི་ནང་དུ་མི་རིགས་ཀྱི་སེམས་ཁམས་དང་སྙིང་
སྟོབས། ཉམས་འགྱུར། གཤིས་རྒྱུད་བཅས་ཀྱི་ ཐོག་ནས་ མི་ རིགས་དེ་ གའི་
དམིགས་བསལ་གྱི་ཡིད་ཤེས་མཚོན་པ་ཞིག་ཡིན་པས་དེ་དག་ནི་མི་རིགས་དེའི་
ཆབ་སྲིད་དང༌། དཔལ་འབྱོར་གྱི་འཚོ་བའི་ནང་ནས་བྱུང་བའི་ཐོན་རྫས་ཤིག་
ཡིན།
སྤྱི་ཚོགས་ཀྱི་འཚོ་བ་མི་འདྲ་བའི་དབང་གིས་རང་རྒྱལ་ལ་མཚོན་ན། རྒྱ་
རིགས་དང་། བོད་རིགས། སོག་རིགས། ཡུ་གུར་རིགས། ཁྲའོ་ཞན་རིགས་
སོགས་མི་རིགས་དེ་དག་གི་རྩོམ་རིག་སྒྱུ་རྩལ་གྱི་ཐོག་ནས་མཚོན་པའི་སྤྱི་ཚོགས་
ཀྱི་འཚོ་བའི་ཉམས་འགྱུར་དང་ཁྱད་ཆོས་སོགས་ཚང་མ་མི་འདྲ་བ་རེ་ཡོད་ལ།
བརྩམས་དེབ་གཅིག་ལ་མཚོན་ན་ཡང་ས་ཕྱོགས་མི་འདྲ་བ་དང༌། མི་རིགས་མི་
འདྲ་བའི་དབང་གིས་བརྩམས་དེབ་དེར་རང་བཞིན་དུ་མི་རིགས་ད་གའི་ཁྱད་
ཉམས་མང་ཉུང་མི་ལྟོས་པ་ཞིག་མཉམ་བསྲེས་བྱས་ཡོད་ པ་རེད། དཔེར་ན་
《གླིང་གེ་སར་རྒྱལ་པོའི་སྒྲུང་》ནི་སྔར་ནས་དར་ཁྱབ་ཆེ་ཞིང་རྒྱལ་ནང་དུ་བོད་
ལྗོངས། མཚོ་སྔོན་ཀན་སུའུ། ཟི་ཁྲོན། སོག་པོ། ཡུ་གུར་རིགས་སོགས་པ་རྒྱ་
ཆེ་བའི་ས་གནས་ཀུན་ལ་ཁྱབ་ཡོད་པ་དང༌། རྒྱལ་ཁབ་ཕྱི་རུ་ཡང་སྔ་རྗེས་སུ་རྒྱ་
གར་དང་། དབྱིན་ཇེ། རི་པིན། འཇར་མན། ཨུ་རུ་སུ། བལ་ཡུལ། འབྲུག་
ཡུལ། ལ་དྭགས། དབྱི་ལང༌། ཐུ་འར་ཆེ་སོགས་སུ་ཁྱབ་ཡོད་པ་མ་ཟད། ཁོ་
271



ལེའུ་གཉིས་པ། གསར་རྩོམ་གྱི་སྐོར།
ཚོའི་ཡི་གེར་ཡང་མི་ཉུང་བ་ཞིག་བསྒྱུར་ཡོད་པ་རེད། །
སྤྱིར་གེ་སར་རྒྱལ་པོའི་མཚན་ཡང་གེ་སར་རྒྱལ་པོ། ཁྲོམ་གེ་སར། གླིང་
སེང་ཆེན་གེ་སར་རྒྱལ་པོ། འ་གླིང་གེ་སར། འ་དཔེ་གེ་སར་སོགས་འབོད་པ་
དང་བོད་སྐད་ནང་གེ་སར་རྒྱལ་པོ་ཟེར་བ་དེ་སོག་སྐད་ཀྱི་ནང་དུ་གེ་སར་རྗེ་བོ་
དང༌། པུ་ལི་ཡ་ཐེ་སོག་རིགས་ས་ཁུལ་དུ་འ་དཔེ་གེ་སར་ཞེས་འབོད་པ་དང་།
སྒྲུང་དེབ་ནང་དུ་ཡང་ས་ཆ་དེ་རང་གི་ཁྱད་ཆོས་ཟབ་མོ་ལྡན་ཡོད་པ་རེད། གོང་
གསལ་དེ་དག་གི་ཐོག་ནས་ས་ཁུལ་ལམ་ཡང་ན་ཚོ་པ་གང་ཞིག་གི་མིང་དེ་གེ་སར་
རྒྱལ་པོའི་མཚན་སྙན་ཐོག་ཏུ་སྣོན་པའི་རྒྱུ་མཚན་ནི་ས་ཆ་དེ་གའི་མི་རྣམས་ཀྱི་
དཔའ་བོ་ངོ་མཚར་ཅན་དང་གེ་སར་རྒྱལ་པོའི་དབར་གནའ་སྔ་མོ་ནས་ཤུལ་རྒྱུན་
ལྡན་པའི་འབྲེལ་བ་མཚོན་ཐུབ་པ་དང༌། སྒོས་སུ་དམངས་ཁྲོད་ཀྱི་རིག་རྩལ་པ་
ཚོས་ས་ཆ་ཁག་ སོ་ སོའི་ཁྱད་ཆོས་དང་མི་རིགས་ རང་ ཉིད་ཀྱི་ཁྱད་ ཉམས་སྣ་
ཚོགས་གསར་སྣོན་བྱས་ནས་མཚོན་པར་བྱས་པ་ཞིག་རེད། དེས་ན་ལོ་རྒྱུས་ཐོག་
མི་རིགས་ནང་ཁུལ་ཕན་ཚུན་བཙན་གནོད་དང་འཁྲུག་རྩོད་བྱེད་པའི་རྩ་བ་མེད་
པ་བཟོ་ཕྱིར་དངོས་སུ་བཤམ་མྱོང་བའི་དམག་འཐབ་འགའ་ཞིག་ཕྱོགས་བསྡུས་
ཀྱི་དེའི་རྒྱལ་ཁ་དང་ཕུལ་བྱུང་དཔའ་བོ་རྣམས་ཀྱི་དཔེར་འོས་པའི་དགེ་མཚན་
གཅིག་ཏུ་བསྡུས་པ་དང་། ས་གནས་དང་འདྲིས་པའི་གོམས་གཤིས་ཐ་དད་ཡིན་
པའི་དབང་གིས་ས་གནས་སོ་སོས་རང་རང་གི་གནས་ཚུལ་དང་བསྟུན་ནས་རྒྱུན་
མི་ཆད་པར་གསར་རྩོམ་བྱས་ཤིང་“ བོད་མི་རེའི་ཁ་ན་སྒྲུང་རེ་”ཞེས་པའི་དཔེ་
བཞིན་རང་རང་གིས་སྐྱེས་སྟོབས་རྩལ་ལས་དེར་རབ་བཏགས་དང་། ཁ་སྣོན་ཇེ་
རྒྱས་དང་མི་རབས་རིམ་བྱུང་བཞིན་གསར་སྣོན་དང་བརྗོད་བྱ་གདམ་གསེས་
སོགས་རྒྱུན་མི་ཆད་པར་བྱས་པའི་དབང་གིས་བྱུང་བ་ཞིག་ཡིན་པ་མ་ཟད། མི་
རིགས་གཞན་གྱི་ས་ཁུལ་དུ་ཁྱབ་རྗེས་ཡང་མི་རིགས་དེ་གའི་ཉམས་འགྱུར་དང་
ཁྱད་ཆོས་མང་ཉུང་མི་ལྟོས་པ་ཞིག་འདྲེས་ཡོད་པ་རེད། དེ་ཡང་ཀྲུང་གོའི་རྩོམ་
གཞུང་རིག་པ་མཁས་ཅན་སྐུ་ཞབས་མའོ་ཏུན་གྱིས་“ རྩོམ་རིག་གི་བརྩམས་ཆོས་
_272



རྩོམ་རིག་རྣམ་བཤད།
ཀྱི་མི་རིགས་རྣམ་པའི་འགྲུབ་རྐྱེན་གཙོ་བོ་ནི་མི་ རིགས་ ཀྱི་ངག་སྦྱོར་ གྱི་ རྨང་
གཞིའི་ཐོག་ ཏུ་ལས་སྣོན་བྱས་པའི་རྩོམ་རིག་གི་བརྩམས་ཆོས་སྐད་ཡིག་གཞན་
ཞིག་ལ་བསྒྱུར་བས་ན། དེའི་མི་རིགས་ཀྱི་ཉམས་འགྱུར་གང་ལྟར་མང་ཉུང་མི་
ལྟོས་པར་ཉམས་ཉེས་ཡོང་བ་ནི་གཡོལ་ཐབས་མེད་པ་ཞིག་ཡིན་(《མའོ་ཏུན་གྱི་
དཔྱད་གཞི་ཡིག་རིགས་ཕྱོགས་བསྒྲིགས་》སྟོད་ཆ་ཤོག་གྲངས་287ལ་གསལ་）
ཅེས་གསུངས་ཡོད་པ་ལྟར་རོ། དེ་དག་ནི་དོན་ངོ་མའི་ཐོག་ཏུ་མི་རིགས་ཁག་
ཚང་མར་རང་ཉིད་ཀྱི་འཚོ་བའི་རྣམ་པ་མི་འདྲ་བ་ཡོད་པ་དེ་དང་འབྲེལ་བ་དམ་
ཟབ་ཡོད་པ་ཞིག་ཡིན།
མི་རིགས་ཁག་ཚང་མས་སོ་སོའི་རྒྱུན་རིང་གི་ལོ་རྒྱུས་ཀྱི་སྤྱི་ཚོགས་འཚོ་བའི་
རྣམ་པ་མི་འདྲ་བའི་རྐྱེན་གྱིས་ཡུལ་སྲོལ་དང་གོམས་གཤིས་ཤིག་གྲུབ་ཡོད་པ་
དང༌། རྩོམ་རིག་སྒྱུ་རྩལ་ནི་འཚོ་བའི་རྣམ་པ་དེ་དག་མཚོན་པར་བྱེད་དགོས་
རྐྱེན། རང་བཞིན་དུ་མི་རིགས་དེ་གའི་ཐུན་མོང་མ་ཡིན་པའི་འཚོ་བའི་ཁྱད་
ཆོས་དང་རྣམ་པ་སོགས་མཚོན་པར་བྱེད་དགོས་པ་མ་ཟད། བརྩམས་ཆོས་ཀྱི་
བརྗོད་བྱའི་ཐད་ལ་ཡང་མི་རིགས་ཀྱི་བསམ་པའི་འཁྱེར་སོ་དེ་མངོན་པར་གསལ་
བར་བྱེད་དགོས་པ་རེད། མི་རིགས་ཁག་གི་རྩོམ་རིག་སྒྱུ་རྩལ་ལ་མི་རིགས་ཀྱི་
བསམ་པའི་འཁྱེར་ སོ་དང་འཚོ་བའི་ནང་དོན་ གཏིང་ ཟབ་ ལྡན་ ཡོད་ པ་དེས།
རྩོམ་རིག་གི་རྣམ་པའི་ཐད་ལ་ཡང་མི་རིགས་ཀྱི་ཁྱད་ཆོས་མི་འདྲ་བ་རེ་ཡོད་པ་དེ་
ཐག་གཅོད་བྱས་པ་དང་མི་རིགས་ཀྱི་ཁྱད་ཆོས་མངོན་གསལ་དོད་ལ། མི་རིགས་
དེ་གའི་རྒྱ་ཆེའི་མི་དམངས་མང་ཚོགས་ཀྱིས་ལྟ་འདོད་ཞིང་ཉན་སྤྲོ་བའི་རྩོམ་རིག་
སྒྱུ་རྩལ་གྱི་རྣམ་པ་དེ་ལ་མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པ་ཞེས་བརྗོད་པ་
དང་། དེ་ནི་མི་རིགས་ཁག་གི་རྩོམ་རིག་སྒྱུ་རྩལ་གྱི་ལག་ལེན་དངོས་ནས་ཐོབ་
པའི་ཉམས་མྱོང་གི་སྙིང་བཅུད་དང༌། མི་རིགས་ཁག་གི་རྩོམ་རིག་སྒྱུ་རྩལ་གྱི་
གྲུབ་འབྲས་དང་དེ་འཕེལ་རྒྱས་འགྲོ་བའི་མཚོན་རྟགས་གལ་ཆེ་བ་ཞིག་ཡང་
ཡིན།”
273



ic
ir
ir
ལེའུ་གཉིས་པ། གསར་རྩོམ་གྱི་སྐོར།
2. མི་རིགས་ཀྱི་སྐད་ཡིག་ནི་མི་རིགས་ཀྱི་ཁྱད་ཆོས་མཚོན་པའི་རྒྱུ་རྐྱེན་
ཨང་དང་པོ་དེ་ཡིན།།
མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པ་གྲུབ་པར་བྱེད་པའི་རྒྱུ་རྐྱེན་ཐོག་
མ་ནི་མི་རིགས་རང་ཉིད་ཀྱི་ངག་གི་སྦྱོར་བ་དང་ཡི་གེ་དེ་ཡིན་པ་དང་། དེ་མིན་
རྩོམ་རིག་སྒྱུ་རྩལ་གྱི་མཚོན་སྟངས་དང་སྒྱུ་རྩལ་གྱི་གྲུབ་ཆ་བརྗོད་གཞི་དང་སྒྱུ་
རྩལ་གྱི་ཐབས་ཤེས་སོགས་ཡིན་པ་རེད།
སྐད་ངག་ནི་རྩོམ་རིག་གསར་རྩོམ་བྱེད་པའི་ལག་ཆ་དེ་ཡིན་པ་དང་། མི་
རིགས་ཚང་མར་དཔལ་འབྱོར་དང་རིག་གནས་ཀྱི་འཚོ་བ། ཁོར་ཡུག་ཡུལ་སྲོལ་
དང་འདྲིས་པའི་གོམས་གཤིས་སོགས་མི་འདྲ་བ་རེ་ཡོད་པ་མ་ཟད། བསམ་བློའི་
བརྩེ་དུང་བརྗོད་རེས་བྱེད་པའི་ངག་གི་སྦྱོར་བའམ་སྐད་ངག་ཡང་མི་འདྲ་བ་རེ་
ཡོད་པ་རེད། མི་རིགས་ཚང་མར་སྐད་ངག་དང༌། སྐད་གདངས། བརྡ་སྤྲོད་
རིག་པ་མཚོན་པར་བྱེད་པའི་རྣམ་པ་མི་འདྲ་རེ་ཡོད་རྐྱེན། དེ་དག་ཚང་མར་
དམིགས་བསལ་གྱི་ཁྱད་ཆོས་རེ་ལྡན་ཡོད་པ་རེད་ལ། མི་རིགས་ཀྱི་རྩོམ་རིག་
རྣམ་པ་གྲུབ་པར་བྱ་བའི་རྒྱུ་རྐྱེན་ཨང་དང་པོ་ནི་ངག་གི་སྦྱོར་བ་ཡིན། མི་རིགས་
ཚང་མར་རང་རང་མི་རིགས་ཀྱི་ཁྱད་ཆོས་ལྡན་པའི་ངག་གི་སྦྱོར་བ་རེ་ཡོད་པ་དེ་
མི་རིགས་སོ་སོའི་རྩོམ་རིག་སྒྱུ་རྩལ་འགྲུབ་པར་བྱེད་པའི་མཐུན་རྐྱེན་གྲུབ་པ་ཞིག་
ཡིན་པར་བརྟེན། མི་རིགས་དེ་ཉིད་ཀྱི་ངག་སྦྱོར་ནི་མི་རིགས་དེ་ཉིད་ཀྱི་རྩོམ་པ་
པོས་གསོན་ཉམས་ལྡན་པའི་སྒོ་ནས་རང་མི་རིགས་ཀྱི་འཚོ་བའི་ནང་དོན་ཇི་
བཞིན་མཚོན་པའི་མཐུན་རྐྱེན་མེད་དུ་མི་རུང་བ་ཞིག་ཡིན་སྟབས་མཐུན་རྐྱེན་དེ་
རིགས་མི་ལྡན་པའམ་ལག་ཆ་ མཁོ་ནུས་ལྡན་པ་དེ་ཁོང་དུ་ཆུད་མེད་ཚེ། མི་
རིགས་དེ་གའི་རྒྱ་ཆེའི་མང་ཚོགས་ཀྱིས་ལྟ་འདོད་ཞིང་ཉན་སྤྲོ་བ་དང་མི་རིགས་
ཀྱི་རྣམ་པ་དང་མི་རིགས་ཀྱི་ཁྱད་ཉམས་ལྡན་པའི་རྩོམ་རིག་ཞིག་ཡོང་མི་ཐུབ་པ་
དེ་ཡིན། ཨུ་རུ་སུའི་གྲགས་ཅན་རྩོམ་པ་པོ་ཀོར་ཀིས་“ རྩོམ་རིག་ནི་ངག་གི་སྦྱོར་
བར་བརྟེན་ནས་རྣམ་པ་དང༌། དཔེ་མཚོན་གཤིས་ཀ་གསར་གཏོད་བྱེད་པ་ཞིག་
274
ir



རྩོམ་རིག་རྣམ་བཤད།
དང་། ངག་གི་སྦྱོར་བར་བརྟེན་ནས་དོན་རྐྱེན་དངོས་དང་། རང་བྱུང་ཡུལ་
ལྗོངས། བསམ་ པའི་ བརྒྱུད་རིམ་བཅས་ མཚོན་ པ་ ཞིག་ཡིན། རྩོམ་རིག་གི་
འགག་གནད་ཨང་དང་པོ་ནི་ངག་སྦྱོར་ཡིན། ངག་སྦྱོར་ནི་རྩོམ་རིག་གི་ལག་ཆ་
གཙོ་བོ་ཡིན་པ་དེས་དོན་དངོས་དང་འཚོ་བའི་སྣང་ཚུལ་སྣ་ཚོགས་པ་དང་མཉམ་
དུ་རྩོམ་རིག་གི་རྒྱུ་ཆ་གྲུབ་པ་ཡིན་”(《གཞོན་ནུ་རྩོམ་པ་པོ་དང་གླེང་མོལ་བྱས་
པ་》《རྩོམ་རིག་སྐོར་གྱི་ཆེད་རྩོམ་འདེམས་སྒྲིག་》ཅེས་པའི་ཤོག་གྲངས་294ལ་
གསལ་)ཞེས་གསུངས་ཡོད་པ་རེད། རྩོམ་རིག་ནི་བརྗོད་བྱེད་ཚིག་གི་སྒྱུ་རྩལ་
ཡིན་པ་དང༌། སྐད་ངག་མེད་ན་རྩོམ་རིག་ཡང་མེད་པ་དེ་ཡིན། འཛམ་གླིང་
རྩོམ་རིག་འཕེལ་རྒྱས་འགྲོ་བའི་ལོ་རྒྱུས་ཐོག་ཏུ་མི་རིགས་ཁག་གི་རྩོམ་རིག་སྒྱུ་
རྩལ་གྲུབ་པ་དང༌། དེ་འཕེལ་རྒྱས་གྲོ་བའི་ནང་དུ་མི་རིགས་རང་ཉིད་ཀྱི་རྩོམ་
རིག་སྒྱུ་རྩལ་གྱི་སྐད་ཡིག་གསར་བསྐྲུན་བྱེད་རྒྱུ་དང་འབྲེལ་བ་ཤིན་ཏུ་དམ་པ་
ཞིག་ཡོད། དཔེར་ན་དུས་རབས་བར་པའི་སྐབས་ཀྱི་ཡོ་རོབ་ནུབ་མར་བཀས་
བཀོད་རྒྱུད་འཛིན་གྲོང་བརྡལ་གྱི་བཅད་བཟུང་ས་ཁུལ་དང་། ཡེ་ཤུའི་ཆོས་ཀྱི་
རྩོམ་རིག་ངག་སྦྱོར་དངོས་སུ་འགྲུབ་པར་ཚད་བཀག་ཧ་ཅང་ཆེན་པོ་བྱུང་ཞིང་།
སྐབས་དེ་དུས་ཨེ་ཀྲ་ལི་དང༌། དབྱིན་ཇི། འཇར་མན་བཅས་ཀྱི་རྩོམ་པ་པོ་མང་
ཆེ་བས་ལ་ཏིང་གི་སྐད་ ཕ་རན་སིའི་ སྐད་ ཁོ་ནར་བརྟེན་ནས་ རྩོམ་འབྲི་བྱས་
སྟབས་རྒྱལ་ཁབ་དེ་དག་གི་མི་རིགས་ཀྱི་རྩོམ་རིག་བདེ་ལྡན་ངང་འཕེལ་རྒྱུར་
འགོག་རྐྱེན་ཚབས་ཆེ་བཟོས་པ་རེད། ཡོ་རོབ་དེ་བཞིན་རྩོམ་རིག་སྒྱུ་རྩལ་བསྐྱར་
དར་ལས་འགུལ་གྱི་སྔ་རྗེས་སུ་སླེབས་སྐབས་ཨེ་ཀྲ་ལིའི་ཀྲན་ཏིང་དང༌། དབྱིན་
ཇིའི་ཇོ་སུབ་དང་། ཤིག་སི་སྦི་ཡ། འཇར་མན་གྱི་མ་ཏྲིན་ལའོ་ཀྲི་བཅས་དང་དེ་
མིན་གྱི་ཡར་ཐོན་རྩོམ་པ་པོ་མང་པོས་རང་ཉིད་མི་རིགས་ཀྱི་མི་དམངས་ཚོའི་
ངག་རྒྱུན་ལས་བྱུང་བའི་ངག་གི་སྦྱོར་བའི་ཁྲོད་ནས་རྩོམ་རིག་གི་ངག་སྦྱོར་སྙིང་
པོ་བསྡུ་ལེན་བྱ་འགོ་བཙུགས་ཁར་དེ་དག་ལ་བརྟེན་ནས་རྩོམ་རིག་གསར་གཏོད་
ཀྱི་ལག་ལེན་བྱས་ཤིང༌། ཁོ་ཚོའི་འབད་བརྩོན་བྱས་པའི་དབང་གིས་དེ་རྗེས་ཨེ་
275



ལེའུ་གཉིས་པ། གསར་རྩོམ་གྱི་སྐོར།
ཀྲ་ལི་དང༌། དབྱིན་ཇི། འཇར་མན་བཅས་ཀྱི་རྩོམ་རིག་འཕེལ་རྒྱས་འགྲོ་རྒྱུར་
དགེ་མཚན་ལྡན་པའི་སྐུལ་འདེད་ཀྱི་ནུས་པ་ཐོན་པ་དང༌། དུས་མཚུངས་རྒྱལ་
ཁབ་དེ་དག་གི་མི་རིགས་རྩོམ་རིག་ཀྱི་རྣམ་པ་འགྲུབ་པ་དང་འཕེལ་བར་རྨང་
གཞི་ཡང་བཏིང་ཡོད་པ་རེད། དེ་ལྟར་རྩོམ་རིག་སྒྱུ་རྩལ་གྱི་མི་རིགས་ཁྱད་ཆོས་
དེ་ནི་བརྩམས་ཆོས་ཀྱི་རྣམ་པ་དང་། བརྗོད་བྱའི་ནང་དོན། ངག་གི་སྦྱོར་བ་
སོགས་ལ་མི་རིགས་དེ་གའི་ཁྱད་ཆོས་མངོན་གསལ་དོད་པོ་ཡོད་དགོས་ལ། དེ་
དང་ཆབས་གཅིག་མི་རིགས་དེ་གའི་རྒྱ་ཆེའི་མི་དམངས་མང་ཚོགས་ཀྱི་ལྟ་འདོད་
ཞིང་ཉན་སྤྲོ་བ་དང་མི་རྣམས་ཀྱི་དང་ལེན་བྱེད་ཐུབ་པ་ཞིག་ཡོད་དགོས་པ་རེད།
བློ་མཐུན་ཀྲའུ་ཨེན་ལེས་ “ མི་རིགས་ ཅན་དུ་འགྱུར་རྒྱུ་ནི་མང་ཚོགས་ ཅན་དུ་
འགྱུར་རྒྱུ་དང་། སྒྱུ་རྩལ་གྱི་རྣམ་པར་བརྟེན་ནས་རྒྱ་ཆེའི་མི་དམངས་སྐུལ་སློང་
བྱ་རྒྱུ་བཅས་ལ་ཐུགས་ཡོད་པས་དོན་དག་ཆུང་ངུ་ཞིག་གཏན་ནས་མིན། ཇི་
ལྟར་བྱས་ཀྱང་ཕྱི་གླིང་ཅན་དུ་འགྱུར་བ་བྱེད་མི་རུང༌། ཕྱི་གླིང་ཅན་དུ་འགྱུར་བ་
ཉུང་ཤས་ཤིག་རྒྱུན་འཁྱོངས་བྱས་ན་འགྲིག་ཀྱང་། མང་ཆེ་བ་ནི་ཀྲུང་གོའི་ཞིང་
སར་རྩ་བ་ཚུགས་ཤིང་འཚར་ལོངས་ཐུབ་པ་ཞིག་དགོས། རྩོམ་རིག་སྒྱུ་རྩལ་གྱི་
ཚད་གཞི་གོང་མཐོར་གཏོང་རྒྱུ་དེ་སྔོན་ལ་ཁྱབ་གདལ་ཡོང་བ་བྱེད་དགོས། ཁྱབ་
གདལ་གྱི་རྨང་གཞིའི་ཐོག་གོང་མཐོར་གཏོང་རྒྱུ་དེའང་ངེས་པར་དུ་སྔོན་ལ་མི་
རིགས་ཅན་དང་མང་ཚོགས་ཅན་དུ་འགྱུར་དགོས། མང་ཚོགས་ཅན་དུ་འགྱུར་
བའི་བྱ་རིམ་བརྒྱུད་ན་གཞི་ནས་མང་ཚོགས་ཀྱི་དང་ལེན་བྱེད་ཐུབ”(《གསར་
བརྗེའི་རིག་རྩལ་ལས་དོན་པ་ཞིག་བྱེད་དགོས་》《ཀྲའུ་ཨེན་ལིས་རིག་རྩལ་སྐོར་
གསུངས་པ་》ཞེས་པའི་ཤོག་གྲངས་172ལ་གསལ་）ཅེས་གསུངས་པ་ལྟར། མི་
རིགས་ཀྱི་རྩོམ་རིག་སྒྱུ་རྩལ་ལ་མི་རིགས་ཀྱི་སྤྱི་ཚོགས་འཚོ་བ་དང་མི་རིགས་དེ་
གའི་ཐུན་མོང་གི་སེམས་ཁམས་ངོ་བོ། ངག་གི་སྦྱོར་བའི་ཁྱད་ཆོས་མཚོན་དགོས་
པ་དེ་རེད། ཕུར་ཐེ་ཡིས་ཡོ་རོབ་ནུབ་མའི་མི་རིགས་འགའ་ཤས་ཀྱི་ངག་གི་སྦྱོར་
བའི་ཁྱད་ཆོས་རྣམས་གོ་བསྡུར་བྱས་ནས་བསྟན་དོན་“ ངས་བལྟས་ན་ཚིག་རྒྱན་
276



རྩོམ་རིག་རྣམ་བཤད།
མཛེས་ཤིང་གཟུགས་རྒྱན་བཀོད་སྤྱོད་ཆེ་བ། གཤིས་ཉམས་བརྗིད་ཆགས་པ་
སོགས་ནི་ཞི་པན་ཡའི་རྩོམ་པ་པོ་རྣམས་ཀྱི་ཁྱད་ཆོས་སུ་མཐོང་བ་དང་། དབྱིན་
ཇིའི་རྩོམ་པ་པོར་མཚོན་ན་བརྩམས་ཆོས་ཁྲོད་གསོན་ཉམས་དང་ནུས་ཤུགས།
རྒྱ་ཆེ་བའི་བསམ་བློ་མཚོན་པར་དོ་སྣང་བྱེད་པ་དང་། ཟུར་ཟ་དང་དཔེ་རྒྱུན་
སོགས་ཀྱི་རྒྱུན་སྤེལ་བ་ལ་ཀུན་ནས་དགའ། ཕ་རན་སིའི་བརྩམས་ཆོས་ལས་
བརྗོད་དོན་གསལ་ལ་ཚགས་དམ་པ། མཇམ་མཉེན་བཅས་ཀྱི་གཤིས་ཉམས་
མཚོན་པ་ཡིན་”ཞེས་གསུངས་ཡོད་པ་དང་། དེས་སྐད་བརྡའི་གཤིས་ཉམས་ཀྱི་
མི་རིགས་ཀྱི་བསམ་གཞིགས་བྱེད་སྟངས་དང་སེམས་ཁམས་ཀྱི་མྱོང་ཚོར་བྱེད་
སྟངས་ཀྱི་ཁྱད་ཆོས་མཚོན་པ་ཡིན། མི་རིགས་ཀྱི་ཐུན་མོང་གི་ཡུལ་གྲུ་དང༌།
ཐུན་མོང་གི་སྐད་དང་ཡི་གེ། ཐུན་མོང་གི་ཡུལ་ཆོས་དང་གོམས་སྲོལ། ཐུན་
མོང་གི་དཔལ་འབྱོར་འཚོ་བ་སོགས་ཀྱིས་མི་རིགས་དེའི་རིག་གནས་ཀྱི་རྨང་གཞི་
ཆགས་ལ་རིག་གནས་དེ་ལས་མི་རིགས་ཀྱི་སེམས་ཁམས་ཀྱི་ངོ་བོ་བྱུང༌། སེམས་
ཁམས་ངོ་བོ་དེ་ཡང་རྩོམ་རིག་ལ་མཚོན་ན་སྐད་བརྡའི་སྒྱུ་རྩལ་ཡིན་པས་སྐད་
དང་ཡི་གེ་ལས་གཅིག་སྡུད་ཀྱིས་མཚོན་དགོས་པ་རེད། དེ་མིན་རྩོམ་རིག་གི་མི་
རིགས་ཁྱད་ ཉམས་ཀྱི་ངོ་བོའི་ཁྱད་ཆོས་ཤིག་ཡོད་པ་སྟེ། དེ་ནི་མི་ རིགས་ཀྱི་
བསམ་བློའི་རྣམ་ པའི་སྟེང་མཚོན་དགོས། ( སེམས་ཁམས་ངོ་བོ་）མི་རིགས་ཀྱི་
བསམ་བློའི་རྣམ་པ་དེས་རྩོམ་པ་པོའི་མཛེས་དཔྱོད་ཀྱི་སེམས་ཁམས་དང་མཛེས་
དཔྱོད་ཀྱི་ལྟ་བར་ཤུགས་རྐྱེན་དང་ཁ་ལོ་བསྒྱུར་གྱི་ཡོད་པ་མ་ཟད། རྩོམ་པ་པོས་
སྤྱི་ཚོགས་ཀྱི་འཚོ་བར་རྟོག་ཞིབ་དང་མཚོན་ཐབས་ཐུན་མོང་མ་ཡིན་ཞིག་ཆགས་
གྲུབ་བྱེད་ཀྱི་ཡོད་པ་རེད། པེ་ལིན་སི་ཅིས་“རྩོམ་པ་པོ་ཞིག་ལ་མཚོན་ན་རང་གི་
བརྩམས་ཆོས་ཀྱི་བརྗོད་བྱ་དེ་ཡུལ་གང་ཞིག་ལས་བླངས་པས་མ་ཁྱབ་པ་དང༌།
ཁོས་བྲིས་པའི་མི་སྣ་གཙོ་བོ་དེ་མི་རིགས་གང་ཞིག་ལ་གཏོགས་པས་མ་ཁྱབ་པར།
རྩོམ་པ་པོ་རང་ཉིད་ནམ་ཡིན་ཡང་རང་གི་མི་རིགས་དེའི་བསམ་བློའི་རྣམ་པའི་
ཚབ་བྱེད་མཁན་ཤ་སྟག་ཡིན། རང་མི་རིགས་ཀྱི་མིག་རྒྱང་ཁྱེར་ནས་འཇིག་རྟེན་
277



ལེའུ་གཉིས་པ། གསར་རྩོམ་གྱི་སྐོར།
གྱི་བྱ་དངོས་ལ་བལྟ་བ་དང༌། རང་མི་རིགས་ཀྱི་རྟགས་དང་མཚན་མ་དེ་འཇིག་
རྟེན་གྱི་བྱ་དངོས་དེ་དག་གི་སྟེང་དུ་འགོད་པ་ཡིན་”ཞེས་གསུངས་པ་འདི་ལས་
རྩོམ་པ་པོ་མི་རིགས་གཅིག་ལ་གཏོགས་ཤིང་དེར་མི་རིགས་ཀྱི་འདུ་ཤེས་གསལ་པོ་
ཞིག་ཡོད་པ་དང་དེས་མི་རིགས་ཀྱི་ཁྱད་ཆོས་ལྡན་པའི་རྩོམ་རིག་གི་ངོ་བོ་ཞིག་
ཆགས་ཐུབ་པ་དེ་ཡིན།
3.བོད་མི་རིགས་ཀྱི་རྩོམ་རིག་གི་ཁྱད་ཉམས་དང་འཛམ་གླིང་རྩོམ་རིག་གི་
འབྲེལ་བའི་སྐོར།
དེང་རབས་ཀྱི་འཚོ་བའི་ཁྲོད་དུ་རྒྱལ་ཁབ་དང་མི་རིགས་སོ་སོའི་བར་འགྲོ་
འོང་དང་ཉམས་མྱོང་སྤེལ་རེས་ཀྱི་བྱེད་སྒོ་ཤིན་ཏུ་མང་བས། མི་རིགས་ཁག་གི་
ཕུལ་དུ་བྱུང་བའི་རྩོམ་རིག་གཅིག་ཡིན་ན། དེ་འཛམ་གླིང་རང་བཞིན་ཅན་གྱི་
རྩོམ་རིག་ཏུ་འགྱུར་འགྲོ་བ་ནི་ལྡོག་ཏུ་མེད་པའི་འཕེལ་ཕྱོགས་ཤིག་ཡིན། དེས་
ན་མི་རིགས་ཀྱི་ཁྱད་ཆོས་ཆེས་འབུར་ཐོན་ཡིན་པའི་རྩོམ་རིག་གཅིག་ཡིན་ན། །
དེ་བཞིན་འཛམ་གླིང་རྩོམ་རིག་གི་རང་བཞིན་ལྡན་པ་ཞིག་ཡིན། རྩོམ་རིག་གི་
མི་རིགས་རང་བཞིན་དང་འཛམ་གླིང་རང་བཞིན་དང་མི་རིགས་ཀྱི་ཁྱད་ཉམས་
དེ་གུ་དོག་པོ་ཞིག་གམ་སྣ་ཁ་གཅིག་ཡིན་པའམ། འགྱུར་ལྡོག་མེད་པ་ཞིག་ཏུ་
བལྟ་མི་རུང༌། དོན་དངོས་ཐོག་རྩོམ་རིག་གི་མི་རིགས་རང་བཞིན་ཞེས་པ་དེ་
འགྱུར་ལྡོག་གི་ངང་ཚུལ་དུ་གནས་པ་ཞིག་ཡིན་ལ། དེའི་འཕེལ་རྒྱས་ཀྱི་གོ་རིམ་
ནང་སྲོལ་རྒྱུན་ཁྲོད་དུ་དུས་རབས་ཀྱི་དགོས་མཁོ་དང་མི་མཐུན་པའི་ཆ་རྣམས་
དོར་དགོས་པ་མ་ཟད། མི་རིགས་གཞན་གྱི་རིག་གནས་ཁྲོད་ཀྱི་དགེ་མཚན་ལྡན་
པའི་ཆ་རྣམས་ལ་སློབ་སྦྱོང་དང་བསྡུ་ལེན་བྱས་ཏེ་རང་མི་རིགས་ཀྱི་རྩོམ་རིག་
འཕེལ་རྒྱས་གཏོང་དགོས། ཕྱོགས་གཞན་ཞིག་ནས་རྩོམ་རིག་འཕེལ་རྒྱས་ཀྱི་ལོ་
རྒྱུས་ཀྱིས་བདེན་དཔང་བྱས་པར་རྩོམ་རིག་ལ་མི་རིགས་ཀྱི་ཁྱད་ཆོས་དང་མི་
རིགས་ཀྱི་ཁྱད་ཉམས་ཇི་ལྟར་མངོན་གསལ་དོད་པོ་ཡིན་ན། དེ་ལྟར་འཛམ་གླིང་
རང་བཞིན་གྱི་དོན་སྙིང་ཡོད་པར་འགྱུར་རོ། ལུའུ་ཞུན་གྱིས་“ད་ལྟ་རྩོམ་རིག་
278 ,



རྩོམ་རིག་རྣམ་བཤད།
ཡིན་ནའང་འདྲ། རིག་གནས་ཀྱི་ཁྱད་ཆོས་ལྡན་པ་ཞིག་ཡིན་ན་འཛམ་གླིང་རང་
བཞིན་ཅན་གྱི་རྩོམ་རིག་ཅན་དུ་འགྱུར་སླ་སྟེ་རྒྱལ་ཁབ་གཞན་རྣམས་ཀྱིས་དོ་སྣང་
བྱེད་པ་ཡིན་”ཞེས་གསུངས་པ་ལྟར་ང་ཚོའི་རྩོམ་རིག་འཛམ་གླིང་རང་བཞིན་གྱི་
རྩོམ་རིག་དུ་འགྱུར་དགོས་ན་ངེས་པར་དུ་མི་རིགས་ཀྱི་ཉམས་འགྱུར་རམ་ཁྱད་
ཆོས་མངོན་གསལ་དོད་པོ་ཞིག་ཡོད་དགོས་པ་མ་ཟད། དེ་ཡང་མི་རིགས་གཞན་
གྱི་ལད་ཟློས་བྱེད་མི་ཐུབ་པའི་བརྩམས་ཆོས་ཕུལ་བྱུང་ཡོད་དགོས། དཔེར་ན།
མི་ལ་རས་པའི་མགུར་གླུ་དེ་རྒྱལ་ཁབ་མང་པོའི་ཡིག་རིགས་སུ་བསྒྱུར་བ་དང་
དེས་མི་རིགས་གཞན་གྱི་བརྩམས་ཆོས་ཀྱི་བརྗོད་བྱ་དང་རྣམ་པའི་ཆ་གང་ཐད་ལ་
ཤུགས་རྐྱེན་ཆེན་པོ་བྱུང་ཡོད་པ་རེད།
4. སྤྱི་ཚོགས་རིང་ལུགས་ཀྱི་ནང་དོན་དང་མི་རིགས་ཀྱི་རྣམ་པའི་སྐོར།།
སྤྱི་ཚོགས་ རིང་ལུགས་ཀྱི་རྩོམ་རིག་སྒྱུ་རྩལ་ནི། མ་ཁེ་སི་ལེ་ཉེན་རིང་
ལུགས་ཀྱི་བསམ་པའི་རྨང་གཞིའི་ཐོག་ཏུ་བཙུགས་པའི་རྩོམ་རིག་སྒྱུ་རྩལ་གསར་
པ་ཞིག་ཡིན་པ་དང༌། བསམ་བློའི་ནང་དོན་གྱི་ཐད་ལ་བཤུ་གཞོག་གྲལ་རིམ་གྱི་
རྩོམ་རིག་སྒྱུ་རྩལ་དང་རྩ་བའི་ཐོག་ནས་དབྱེ་བ་ཡོད་པ་ཞིག་ཡིན། འོན་ཏེ་མི་
རིགས་རང་ཉིད་ཀྱི་ཕུལ་བྱུང་གི་སྲོལ་རྒྱུན་དང་ཁྱད་ཆོས་རྩ་བརླག་གཏོང་རྒྱུ་དེ་
མ་ཡིན་པ་མ་ཟད། ལྷག་པར་དུ་རྩོམ་རིག་སྒྱུ་རྩལ་གྱི་རྣམ་པའི་ཁྱད་ཆོས་མེད་པ་
བཟོ་རྒྱུ་ཞིག་གཏན་ནས་མ་ཡིན། སི་ཏ་ལིན་གྱིས་“འབྱོར་མེད་གྲལ་རིམ་གྱི་རིག་
གནས་ཀྱིས་མི་རིགས་ཀྱི་རིག་གནས་མེད་པ་མི་བཟོ་བ་དེ་ལ་ནང་དོན་མཁོ་སྤྲོད་
བྱེད་ཅིང་། དེ་བཞིན་མི་རིགས་རིག་གནས་ཀྱིས་ཀྱང་འབྱོར་མེད་གྲལ་རིམ་གྱི་
རིག་གནས་མེད་པ་མི་བཟོ་བར་དེ་ལ་རྣམ་པ་མཁོ་སྤྲོད་བྱེད་ཀྱི་ཡོད།(《ཤར་
ཕྱོགས་ཀྱི་མི་རིགས་སློབ་གྲྭ་ཆེན་མོའི་ཆབ་སྲིད་ལས་འགན་སྐོར་བཤད་པ་》《སི་
ཏ་ལི་ གྱི་གསུང་འབུམ་”》དེབ་བདུན་པའི་ཤོག་གྲངས་117ལ་ གསལ་)ཅེས་
གསུངས་ཡོད་པ་རེད། དེས་ན་མི་རིགས་ཁག་ཚང་མས་མ་ཁེ་སེ་རིང་ལུགས་ཀྱི་
བསམ་པ་དང༌། སྤྱི་ཚོགས་རིང་ལུགས་ཀྱི་ནང་དོན་དེ་མི་རིགས་ཀྱི་རྣམ་པའི་
279



ལེའུ་གཉིས་པ། གསར་རྩོམ་གྱི་སྐོར།
ཐོག་ནས་མཚོན་པར་བྱས་ན་གཞི་ནས་མི་རིགས་དེ་གའི་རྒྱ་ཆེའི་མང་ཚོགས་ཀྱི་
ཤེས་རྟོགས་དང་དང་ལེན་བྱེད་ཐུབ་པ་ཞིག་ཡོང་གི་རེད། བློ་མཐུན་མའོ་ཙེ་
ཏུང་གིས་“ མར་ཁེ་སི་རིང་ལུགས་དེ་ངེས་པར་དུ་རང་རྒྱལ་གྱི་ཁྱད་ཆོས་དངོས་
དང་ཟུང་འབྲེལ་བྱས་ཐོག་མི་རིགས་ཀྱི་རྣམ་པ་ངེས་ཅན་གཅིག་ལ་རྟེན་ན་གཞི་
ནས་དོན་ལ་འཁེལ་བ་ཅིག་ཡོང་གི་རེད” ཅེས་དང་། ཀྲུང་གོའི་དམངས་གཙོ་
རིང་ལུགས་གསར་པའི་རིག་གནས་ཀྱི་སྐོར་ལ་འདི་འདྲ་ཞིག་གསུངས་མྱོང་ཡོད་
པ་སྟེ། “དམངས་གཙོ་རིང་ལུགས་གསར་པའི་རིག་གནས་དེ་ནི་མི་རིགས་ཀྱི་
རིག་གནས་ཤིག་རེད། དེ་ནི་བཙན་རྒྱལ་རིང་ལུགས་ཀྱི་གཉའ་གནོན་ལ་ངོ་རྒོལ་
བྱེད་པ་ཞིག་དང་ཀྲུང་ཧྭ་མི་དམངས་ཀྱི་ལ་རྒྱ་བཟུང་རྒྱུ་དང་རང་བཙན་ཡོང་བ་
བྱེད་རྒྱུའི་འདོད་ཚུལ་བཟུང་བ་ཞིག་རེད། དེ་ནི་ང་ཚོའི་མི་རིགས་འདིའི་རིག་
གནས་ཅིག་ཡིན་ཙང་ང་ཚོའི་མི་རིགས་ཀྱི་ཁྱད་ཆོས་ཡོད་པ་རེད། ཀྲུང་གོའི་
རིག་གནས་ལ་རང་ཉིད་ཀྱི་རྣམ་པ་གཅིག་དགོས་ཀྱི་རེད། དེ་ནི་མི་རིགས་ཀྱི་
རྣམ་པ་དེ་རེད། མི་རིགས་ཀྱི་རྣམ་པ་དེ་དང་དམངས་གཙོའི་རིང་ལུགས་གསར་
པའི་ནང་ དོན་ ཡོད་ པ་ དེ་ནི་ང་ ཚོའི་ད་ལྟའི་རིག་ གནས་ གསར་ པ་དེ་ རེད་”
（《དམངས་གཙོའི་རིང་ལུགས་གསར་པའི་རྣམ་བཤད།》《མའོ་ཙེ་ཏུང་གི་གསུང་
རྩོམ་གཅེས་བསྡུས་》དེབ་གཉིས་པའི་ཤོག་གྲངས་618 - 619བར་གསལ་》ཅེས་
གསུངས་པ་དེ་ནི་དམངས་གཙོ་གསར་བརྗེའི་དུས་སྐབས་ཀྱི་རིག་གནས་དེ་འདྲ་
ཞིག་ཡིན་ལ། སྤྱི་ཚོགས་རིང་ལུགས་ཀྱི་གསར་བརྗེ་དང་སྤྱི་ཚོགས་རིང་ལུགས་ཀྱི་
འཛུགས་བསྐྲུན་བྱེད་ པའི་ དུས་ སྐབས་ ཀྱི་ རིག་ གནས་ ཀྱང་དེ་ལྟར་ཞིག་ཡིན་
དགོས་པ་དང་། དེ་ནི་མི་རིགས་ཁག་གི་གསར་བརྗེའི་རིག་གནས་འཕེལ་རྒྱས་
འགྲོ་བའི་ཐུན་མོང་གི་ཆོས་ཉིད་ཡང་ཡིན། མི་རིགས་རང་ཉིད་ཀྱི་རྒྱུན་སྲོལ་
ཁྱད་ཆོས་མེད་པ་བཟོ་མི་རུང་བར་དེ་ལ་ནང་དོན་གསར་པ་དང་ལྡན་པའི་སྒོ་
ནས་འཕེལ་རྒྱས་གཏོང་བ་དང་། སྤྱི་ཚོགས་རིང་ལུགས་ཀྱི་བསམ་བློ་གསར་པ་
དང་ནང་དོན་གསར་པ་རྣམས་མི་རིགས་རང་ཉིད་ཀྱི་རྩོམ་རིག་ཉམས་འགྱུར་
280



རྩོམ་རིག་རྣམ་བཤད།
ཐོག་ནས་མཚོན་པར་བྱས་ན་མི་དམངས་མང་ཚོགས་ཀྱིས་ཤེས་རྟོགས་དང་དང་
ལེན་བྱེད་ཐུབ་པ་ཡོང་རྒྱུ་དེ་ཡིན།
ཅི་འདྲ་ཞིག་ལ་མི་རིགས་ཀྱི་རིག་གནས་ཟེར་རམ་ཞེ་ན། སི་ཏ་ལིན་གྱིས་
“དེ་ནི་སྤྱི་ཚོགས་རིང་ལུགས་ཀྱི་ནང་དོན་དང་མི་རིགས་ཀྱི་རྣམ་པ་ལྡན་པའི་རིག་
གནས་ཞིག་ཡིན་པ་དང༌། དེའི་དམིགས་ཡུལ་ནི་སྤྱི་ཚོགས་རིང་ལུགས་ཀྱི་བསམ་
པ་དང་རྒྱལ་སྤྱིའི་རིང་ལུགས་ཀྱི་བསམ་པས་མི་དམངས་མང་ཚོགས་ལ་སློབ་གསོ་
གཏོང་རྒྱུ་དེ་ཡིན་ནོ་”（《སི་ཏ་ལི་ཡི་གསུང་འབུམ་》དེབ་བཅུ་གཉིས་ཀྱི་ཤོག་
གྲངས་319ལ་གསལ་）ཞེས་གསུངས་ལ། ནང་དོན་ནི་སྤྱི་ཚོགས་རིང་ལུགས་ཀྱི་
ནང་དོན་ཡིན་པ་དང༌། རྣམ་པ་ནི་མི་རིགས་ཀྱི་རྣམ་པ་ཡིན་པ་དེ་ནི་མ་ཁེ་སི་ལེ་
ཉིན་རིང་ལུགས་ཀྱིས་དུས་སྐབས་གསར་པའི་ལོ་རྒྱུས་ཆ་རྐྱེན་འོག་ཏུ་མི་རིགས་ཀྱི་
རིག་གནས་དང་མི་རིགས་ཀྱི་རྩོམ་རིག་སྒྱུ་རྩལ་ལ་འཛིན་པའི་རྩ་བའི་ལྟ་ཚུལ་དེ་
ཡིན།
རང་རྒྱལ་ དུ་ བཅིངས་ བཀྲོལ་ ཐོབ་ རྗེས། རྩོམ་ རིག་ སྒྱུ་ རྩལ་ གྱིས་ མི་
དམངས་མང་ཚོགས་ལ་ཞབས་འདེགས་ཞུ་དགོས་ པ་ དང་། སྤྱི་ཚོགས་ རིང་
ལུགས་ལ་ཞབས་འདེགས་ཞུ་དགོས་པའི་ཁ་ཕྱོགས་དང༌། མི་རིགས་སྲིད་ཇུས་ཀྱི་
ཁྲིད་སྟོན་འོག་ཏུ་མི་རིགས་ཁག་གི་རྩོམ་རིག་སྒྱུ་རྩལ་འཕེལ་རྒྱས་ཤུགས་ཆེན་ཕྱིན་
ཡོད་པ་མ་ཟད། རྩོམ་པ་པོ་མང་པོས་འཚོ་བ་དངོས་མཚོན་པར་བྱས་པའི་ཕུལ་
བྱུང་གི་བརྩམས་ཆོས་འབོར་ཆེན་ཞིག་ཐོན་ཡོད་ལ། མར་ཁེ་སི་རིང་ལུགས་ཀྱི་
རྩ་བའི་ལྟ་ཚུལ་ལ་བརྟེན་ནས་དམངས་ཁྲོད་ཀྱི་རྩོམ་རིག་སྔོག་འདོན་དང་ཕྱོགས་
བསྒྲིགས་བྱས་པ་བརྒྱུད་ཕུལ་བྱུང་གི་རྩོམ་རིག་འབོར་ཆེན་ཞིག་ཡང་ཐོན་ཡོད་པ་
རེད། དེ་དག་གིས་རང་རྒྱལ་གྱི་རྩོམ་རིག་སྒྱུ་རྩལ་རིན་ཆེན་གཏེར་མཛོད་དེ་
ཕུན་སུམ་ཚོགས་སུ་བཏང་ཡོད་པ་མ་ཟད། མི་རིགས་ཁག་གི་མཐུན་སྒྲིལ་ལ་
ཤུགས་སྣོན་དང་སྐུལ་འདེད་བྱ་རྒྱུར་དགེ་མཚན་ལྡན་པའི་ཕན་ནུས་ཆེན་པོ་ཞིག་
ཐོན་ཡོད་པ་རེད།
281
2



ལེའུ་གཉིས་པ། གསར་རྩོམ་གྱི་སྐོར།
མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པར་མཐོང་ཆེན་བྱེད་དགོས་ཞེས་པ་
ཡང་རྒྱུན་སྲོལ་གྱི་རྩོམ་རིག་སྒྱུ་རྩལ་གྱི་རྣམ་པ་དེར་འགུལ་བསྐྱོད་གཏན་ནས་མི་
བྱེད་པར་ཇི་བཞིན་དུ་སྤེལ་དགོས་པ་དེ་ཡང་མ་ཡིན། རྩོམ་རིག་སྒྱུ་རྩལ་གྱི་རྣམ་
པ་དེ་ཡང་ལོ་རྒྱུས་ཀྱི་འཕེལ་རྒྱས་དང་སྤྱི་ཚོགས་འཚོ་བའི་འཕེལ་རྒྱས་ལ་གཞིགས་
ཏེ་རྩོམ་རིག་སྒྱུ་རྩལ་ནང་དོན་གྱི་འཕོ་འགྱུར་སོགས་ལ་བརྟེན་ནས་མུ་མཐུད་
འཕེལ་རྒྱས་དང་འགྱུར་བ་འགྲོ་བཞིན་ཡོད་པ་རེད། མི་རིགས་ཀྱི་རྩོམ་རིག་སྒྱུ་
རྩལ་ཡང་ད་ལྟའི་སྤྱི་ཚོགས་ཀྱི་དགོས་མཁོར་གཞིགས་ཏེ། མི་རིགས་དེ་གའི་རྩོམ་
རིག་གི་སྲོལ་རྒྱུན་རྣམ་པ་རྒྱུན་འཛིན་པའི་རྨང་གཞིའི་ཐོག་ཏུ་དེ་དག་བསྒྱུར་
བཀོད་དང་། གསར་གཏོད་བཅས་བྱས་ནས་སྤྱི་ཚོགས་རིང་ལུགས་ཀྱི་ནང་དོན་
གསར་པ་མཚོན་པའི་རྩོམ་རིག་སྒྱུ་རྩལ་གསར་བསྐྲུན་དང་། མི་དམངས་མང་
ཚོགས་ཀྱི་ལྟ་འདོད་ཅིང་ཉན་སྤྲོ་བའི་མི་རིགས་ཀྱི་རྣམ་པ་གསར་པ་ཞིག་བསྐྲུན་
དགོས་པ་རེད། རྩོམ་རིག་གང་ཞིག་གིས་མི་རིགས་དེའི་འཚོ་བ་དང་བསམ་པའི་
ནང་དོན་མཚོན་པས་ན་དེ་ལ་མི་རིགས་ཀྱི་ཁྱད་ཆོས་མངོན་གསལ་དོད་པོ་ཞིག་
ཡོང་ཐུབ་རྒྱུ་དེ་རེད་ལ། མི་རིགས་ཀྱི་རྣམ་པར་མཐོང་ཆེན་བྱེད་པ་དང་ཆབས་
ཅིག་མི་རིགས་གཞན་གྱི་ཆེས་ཕུལ་དུ་བྱུང་བའི་རྩོམ་རིག་གི་རྣམ་པ་དང་གྲུབ་
འབྲས་སོགས་ཡང་ཚུར་ལེན་བྱེད་རྒྱུ་དེ་ནི་རང་མི་རིགས་ཀྱི་རྩོམ་རིག་སྒྱུ་རྩལ་དེ་
འཕེལ་རྒྱས་ཇེ་མཐོར་དང་ཕུན་སུམ་ཚོགས་སུ་གཏོང་རྒྱུར་གལ་ཆེའི་དོན་སྙིང་
ལྡན་ཡོད་པ་ཞིག་ཡིན་ནོ།
གསུམ་པ། རྩོམ་རིག་གི་གྲུབ་མཐའི་སྐོར།
1. གྲུབ་མཐའི་གོ་དོན་འགྲེལ་བ།
རྩོམ་རིག་གི་གྲུབ་མཐའ་ཞེས་པ་ནི་རྟག་པར་མཐོང་རྒྱུ་ཡོད་པའི་རྩོམ་རིག་
གི་སྣང་ཚུལ་ཞིག་ཡིན་ལ་རྩོམ་རིག་གི་ཁྱད་ཉམས་དང་འབྲེལ་བ་ཡོད་ལ་ཁྱད་
282



རྩོམ་རིག་རྣམ་བཤད།
པར་ཡང་ཡོད་པ་ཞིག་ཡིན། རྩོམ་རིག་གི་གྲུབ་མཐའ་དང་རྩོམ་རིག་གི་ཁྱད་
ཉམས་གཉིས་ཕན་ཚུན་བསྡུར་ཞིབ་ཅིག་བྱས་ཚེ། རྩོམ་རིག་གི་གྲུབ་མཐའ་ནི་
རྩོམ་རིག་གི་ཁྱད་ཉམས་ལས་ཆེས་རྙོག་འཛིང་ཆེ་བ་ཞིག་ཡིན། །
རྩོམ་རིག་གི་ཁྱད་ཉམས་ནི་རྩོམ་པ་པོ་དང་ཞིབ་ཕྲའི་བརྩམས་ཆོས་རེ་རེར་
དམིགས་ཏེ་ཞིབ་འཇུག་བྱ་ཡུལ་དུ་གྱུར་བ་དང་རྩོམ་རིག་གི་གྲུབ་མཐའ་ནི་རྩོམ་
པ་པོའི་མཉམ་འབྲེལ་གྱི་སྒྲིག་གཞི་ལས་གྲུབ་པ་ཞིག་ཡིན། ལོ་རྒྱུས་ཀྱི་དམིགས་
བསལ་ཆ་རྐྱེན་འོག་ཏུ་རྩོམ་རིག་གི་བསམ་བློ་དང་གསར་རྩོམ་བྱེད་ཐབས་ཀྱི་
ཕྱོགས་ལྷུང་སྤྱིར་འདྲ་བའི་རྩོམ་པ་པོ་རྣམས་ཀྱིས་ཐུན་མོང་གི་མཛེས་རིག་གི་
བསམ་བློ་དང་རྩོམ་གྱི་ཁྱད་ཉམས་ལ་བརྟེན་ནས་རང་འགུལ་དང་རང་འགུལ་མ་
ཡིན་པའི་སྒོ་ནས་མཉམ་འཛོམས་བྱས་པ་དང་། ཡང་ན་སྒྲིག་འཛུགས་ཡོད་པའི་
སྒོ་ནས་རྩོམ་རིག་གི་ཐུན་མོང་ཚོགས་པ་ཞིག་ཏུ་གྱུར་བ་མ་ཟད། རྩོམ་རིག་གི་ལོ་
རྒྱུས་ཐོག་ཏུ་ཤུགས་རྐྱེན་དང་བག་ཆགས་ཆེན་པོ་བྱུང་ཡོད་པ་རེད། དེར་བརྟེན་
ང་ཚོས་ཐུན་མོང་གི་ཚོགས་པ་དང་། ཡང་ན་སྒྲིག་འཛུགས་ཡོད་པ་འི་རྩོམ་རིག་
གི་ཚོགས་པ་དེ་དག་ལ་རྩོམ་རིག་གི་གྲུབ་མཐའ་ཞེས་བརྗོད། ཡང་བསྐྱར་ཞུས་
ན། རྩོམ་རིག་གི་གྲུབ་མཐའ་ནི་བསམ་བློའི་ངོས་འཛིན་དང༌། སྒྱུ་རྩལ་གྱི་ལྟ་
ཚུལ་དང་། སྒྱུ་རྩལ་གྱི་ཁྱད་ཉམས་འདྲ་བའམ་ཡང་ན་སྤྱིར་འདྲ་བར་བརྟེན་
ནས་གྲུབ་པའི་ རྩོམ་ པ་ པོའི་ ཐུན་ མོང་ གི་ ཚོགས་ པ་དེར་ བརྗོད་ པ་ ཞིག་ ཡིན།
རྩོམ་རིག་གི་གྲུབ་མཐའི་ནང་དུ་རྩོམ་པ་པོའི་རྩོམ་རིག་གི་ཁྱད་ཉམས་སྤྱིར་བཏང་
ཐོག་འདྲ་བའི་ཕྱོགས་ནས་གྲུབ་མཐའ་དེའི་རྩོམ་རིག་གི་ཉམས་འགྱུར་མཚོན་
ཐུབ་པ་ཞིག་ཡིན། འོན་ཏེ། རྩོམ་རིག་གི་གྲུབ་མཐའ་གཅིག་གི་ནང་དུ་ཡང་
རྩོམ་པ་པོའི་རྩོམ་རིག་གི་ཉམས་འགྱུར་མི་འདྲ་བ་སྣ་ཚོགས་ཡོད་པ་དང༌། ལྷག་
པར་དུ་རྩོམ་པ་པོ་མང་པོ་ཞུགས་ཡོད་ལ། དུས་ཡུན་རིང་པོར་རྒྱུན་མཐུད་ཀྱི་
རང་བཞིན་ལྡན་པའི་རྩོམ་རིག་གི་གྲུབ་མཐའི་ནང་དེ་བས་ཀྱང་ཉམས་འགྱུར་མི་
འདྲ་བ་སྣ་ཚོགས་གནས་ཡོད་པར་བརྟེན་ང་ཚོས་རྩོམ་རིག་གི་གྲུབ་མཐའི་གནད་
283



ལེའུ་གཉིས་པ། གསར་རྩོམ་གྱི་སྐོར།
དོན་དང་རྩོམ་རིག་གི་ཉམས་འགྱུར་གཉིས་མཉམ་བསྲེས་བྱས་ན་ཡང་མི་འགྲིག་
དེ་མིན། ང་ཚོས་རྩོམ་རིག་གི་གྲུབ་མཐའ་ཡི་གནད་དོན་དང་རྩོམ་རིག་
གསར་རྩོམ་བྱ་ཐབས་ཀྱི་གནད་དོན་གཉིས་མཉམ་བསྲེས་བྱས་ན་མི་འགྲིག་རྩོམ་
རིག་གི་གྲུབ་མཐའ་དང་གསར་རྩོམ་གྱི་བྱ་ཐབས་གཉིས་འབྲེལ་བ་དམ་ཟབ་ཡོད་
པ་མ་ཟད། གྲུབ་མཐའ་འགའ་རེས་གསར་རྩོམ་བྱ་ཐབས་གཅིག་གིས་མཚན་
གསོལ་བྱས་པ་ཡང་ཡོད། དཔེར་ན། འཆར་ཡན་གྱི་གྲུབ་མཐའ་ནི་འཆར་ཡན་
རིང་ལུགས་རྩོམ་ ཐབས་ ཀྱི་ མིང་བཏགས་བྱས་ པ་ཞིག་ ཡིན། འོན་ཀྱང་གྲུབ་
མཐའ་དང་གསར་རྩོམ་བྱ་ཐབས་གཉིས་མཚུངས་རྟགས་རྒྱག་མི་རུང་། རྩོམ་
རིག་གི་གྲུབ་ མཐའ་ནི་རྒྱུ་རྐྱེན་སྣ་ཚོགས་ལས་གྲུབ་པ་དང་གསར་རྩོམ་གྱི་བྱ་
ཐབས་ནི་ཁྱད་ཆོས་ཕྱོགས་གཅིག་ཁོ་ན་ལས་གྲུབ་པ་ཞིག་ཡིན། དེར་བརྟེན་
གསར་རྩོམ་བྱ་ཐབས་གཅིག་གི་ནང་དུ་ཡང་རྩོམ་རིག་གི་གྲུབ་མཐའ་སྣ་ཚོགས་
གནས་ཡོད་པ་ཞིག་ཡིན། དཔེར་ན། ནུབ་ཕྱོགས་ཀྱི་དངོས་ཡོད་རིང་ལུགས་ཀྱི་
རྩོམ་ཐབས་འོག་ཏུ་གྲུབ་མཐའ་སྣ་ཚོགས་གནས་ཡོད་པ་སྟེ། གཞི་གྲུབ་རིང༌
ལུགས་དང་རྟོག་པ་རང་ཡན་པའི་རྒྱུན། ཁུངས་ལུང་མེད་པའི་ཟློས་གར་སོགས་
ཡོད་པ་རེད།
རྩོམ་རིག་གི་གྲུབ་མཐའ་གྲུབ་པར་གནད་དོན་ནམ་ རྒྱུ་རྐྱེན་མི་འདྲ་བ་
གཉིས་ཡོད་པ་སྟེ།
1)རྩོམ་རིག་གི་གྲུབ་མཐའ་འགའ་རེས་ནི་རྩོམ་རིག་གི་འཕེལ་རྒྱས་ཀྱི་
བརྒྱུད་རིམ་ནང་དུ་རང་བཞིན་གྱིས་གྲུབ་པ་ཞིག་ཡིན། དེར་ཐུན་མོང་གི་སྒྲིག་
འཛུགས་མེད་ལ། ཐུན་མོང་གི་ རྩ་འཛིན་ཡང་མེད་པ་མ་ཟད། ཐོག་མར་
མཚན་སྙན་ཡང་མེད། སྤྱིར་བཏང་ཐོག་རྩོམ་པ་པོ་ཁག་གཅིག་གི་བརྩམས་ཆོས་
ཀྱི་བསམ་བློའི་ཕྱོགས་ལྷུང་དང་སྒྱུ་རྩལ་གྱི་ཁྱད་ཉམས་གཅིག་འདྲའི་འོག་ཏུ་ཕན་
ཚུན་བློ་མོས་བྱུང་རྐྱེན། ཕན་ཚུན་འབྲེལ་འདྲིས་བྱུང་བ་དང་དེ་རྟིང་རིམ་བཞིན་
284



རྩོམ་རིག་རྣམ་བཤད།
ཐུན་མོང་གི་གསར་རྩོམ་ཁྱད་ཆོས་ཤིག་གྲུབ་པ་དང་སྤྱི་ཚོགས་ཀྱི་ཐོག་ཏུ་ཡང་
ཤུགས་རྐྱེན་ཆེན་པོ་བྱུང་ཡོད་ལ། དེ་རྟིང་དཔྱད་བརྗོད་པ་མཁས་ཅན་དག་གིས་
དཔྱད་གཏམ་དང་གདེང་འཇོག་བྱས་པ་བརྒྱུད་དེར་གྲུབ་མཐའ་ག་གེ་མོ་ཞིག་གི་
ཐ་སྙད་བཏགས་པ་ཞིག་ཡིན། དཔེར་ན། རྒྱ་རིགས་ཀྱི་རྩོམ་རིག་གི་ལོ་རྒྱུས་
ཐོག་ཏུ། སུང་བྱང་མའི་དུས་རབས་སུ་བྱུང་བའི་ཅང་ཞིའི་སྙན་ངག་ཚོགས་པ་
ནི་ཤུགས་རྐྱེན་ཤིན་ཏུ་ཆེན་པོ་ཡོད་པ་ཞིག་ཡིན་ལ། རྗེས་སུ་མི་རྣམས་ཀྱིས་
《ཅང་ཞིའི་སྙན་ངག་ཚོགས་པ་》ཞེས་པའི་མིང་བཏགས་པ་དང༌། དེའི་ནང་དུ་
སྙན་ངག་མཁས་ཅན་ཧོང་ཐིང་ཅན་གཙོ་བོར་བྱས་པའི་མི་ཉི་ཤུ་རྩ་ལྔའི་ནང་
ཅང་ཞིའི་སྙན་ངག་མཁན་མི་ཉུང་བ་ཞིག་ཡོད་པ་རེད། དེ་དག་ལ་ཐོག་མར་
སྒྲིག་འཛུགས་དང་རྩ་འཛིན་སོགས་གང་ཡང་མེད་དོ། །
©གྲུབ་མཐའ་འགའ་རེས་ནི་བསམ་བློའི་ངོས་འཛིན་དང༌། སྒྱུ་རྩལ་གྱི་
ལྟ་ཚུལ། གསར་རྩོམ་གྱི་ཁྱད་ཉམས་སྤྱིར་འདྲ་བའི་རྩོམ་པ་པོ་རྣམས་མ་སྐུལ་
རང་མོས་ཀྱིས་ཟུང་འབྲེལ་བྱས་པ་ལས་གྲུབ་པ་ཞིག་ཡིན། གྲུབ་མཐའ་དེ་དག་
ལ་ཚང་མར་སྒྲིག་འཛུགས་དང་རྩ་འཛིན་ཡོད་པ་མ་ཟད། ་ད་དུང་དུས་དེབ་
ཡོད་ལ་གྲུབ་མཐའ་དེར་མིང་ཡང་བཏགས་ཡོད། དཔེར་ན། ཀྲུང་གོའི་དེང་
རབས་ཀྱི་རྩོམ་རིག་ལོ་རྒྱུས་ཐོག་ཏུ་བྱུང་བའི་《རྩོམ་རིག་ཞིབ་འཇུག་ཚོགས་པ་》
དང་《གསར་རྩོམ་ཁང་》ཞེས་པ་དང༌། ཕ་རན་སིའི་རྩོམ་རིག་སྒྱུ་རྩལ་བསྐྱར་
དར་དུས་སུ་བྱུང་བའི་《སྨིན་བདུན་སྙན་ངག་དུས་དེབ་》སོགས་བྱུང་ཡོད་པ་
རེད། དེ་དག་ཚང་མ་ནི་རང་མོས་ཐོག་ཏུ་ཟུང་འབྲེལ་བྱས་ནས་བྱུང་བའི་རྩོམ་
རིག་གི་གྲུབ་མཐའ་ཞིག་ཡིན་《སྨིན་བདུན་སྙན་ངག་དུས་དེབ་ཁང་》གི་དམིགས་
ཡུལ་ནི་གནའ་བོའི་ཞི་ལ་དང་ལོ་མ་ཡི་རྩོམ་རིག་ལ་ཞིབ་འཇུག་བྱས་ཏེ་ཕ་རན་
སིའི་སྙན་ངག་གསར་བཅོས་བྱ་རྒྱུ་དེ་ཡིན། 《རྩོམ་རིག་ཞིབ་འཇུག་ཚོགས་པ་》
ཡི་“མི་ཚེའི་ཆེད་དུ་སྒྱུ་རྩལ་གསར་བསྐྲུན་བྱེད་པ་” ཞེས་པའི་འདོད་ཚུལ་བཏོན་
པ་དང་། མིའི་མི་ཚེའི་སྐྱོ་སྡུག་གི་སྣང་ཚུལ་དང་སྤྱི་ཚོགས་ཀྱི་གནད་དོན་ཐེར་
285



ལེའུ་གཉིས་པ། གསར་རྩོམ་གྱི་སྐོར།
འདོན་དང་མཚོན་པ་བྱེད་པ་དང༌། དངོས་ཡོད་རིང་ལུགས་ཀྱི་དར་ཆ་བསྒྲེང་
ཡོད་པ་རེད།
གསར་རྩོམ་ཁང་ཞེས་པས་“ང་ཚོའི་སེམས་ཁམས་ཀྱི་རེ་བ་ལྟར་རྩོམ་རིག་
གི་ལས་འགུལ་སྤེལ་དགོས་”ཞེས་དང༌། དེ་རྟིང་《གསར་བརྗེའི་རྩོམ་རིག་》གི་
འབོད་ཚིག་བཏོན་པ་དང༌། གསར་རྩོམ་བྱ་ཐབས་ཐད་གསར་བརྗེའི་འཆར་
ཡན་རིང་ལུགས་ལ་གཙིགས་ཆེན་བྱས་ཡོད་པ་རེད། གལ་ཆེ་བའི་གྲུབ་མཐའ་
འགའ་རེ་ནི་རྩོམ་རིག་གི་ཁྱད་ཉམས་སྤྱིར་འདྲ་བའི་རྩོམ་པ་པོའི་ཚོགས་པ་ཞིག་
ཡོད་པ་ཕུད་ད་དུང་གྲུབ་མཐའ་དེ་གསར་བཏོད་བྱེད་མཁན་གྱི་རྩོམ་པ་པོ་རེ་
གཉིས་ཡོད་པ་དང་། རྩོམ་པ་པོ་དེ་རིགས་ལ་“ཁྱད་ཉམས་གྱི་གཙོ་འཛིན་”ཞེས་
བརྗོད་པ་དང༌། ཁོང་གི་སྒྱུ་རྩལ་གྱི་གྲུབ་འབྲས་ནི་གྲུབ་མཐའ་དེའི་དར་ཆ་ལྟ་བུ་
ཞིག་ཏུ་གྱུར་གྱི་ཡོད་པ་རེད། །
2. རྩོམ་རིག་གི་གྲུབ་མཐའི་ལོ་རྒྱུས་ཀྱི་ཚོད་འཛིན་སྐོར།
རྩོམ་རིག་གི་གྲུབ་མཐའ་ནི་ལོ་རྒྱུས་འཕེལ་རྒྱས་ཀྱི་དུས་རིམ་ནང་བྱུང་བའི་
རྩོམ་རིག་གི་སྣང་ཚུལ་ཞིག་ཡིན་ལ། དེ་ནི་རྒྱུ་མེད་རྐྱེན་མེད་དུ་བྱུང་བ་ཞིག་མ་
ཡིན་པར། སྤྱི་ཚོགས་འཕེལ་རྒྱས་ཀྱི་ལོ་རྒྱུས་དང་རྩོམ་རིག་རང་སྟེང་གི་འཕེལ་
རྒྱུས་ནང་བྱུང་བའི་ལྡོག་མེད་ཀྱི་ཐོན་རྫས་ཤིག་ཡིན། ལོ་རྒྱུས་འཕེལ་རྒྱས་ཀྱི་
བརྒྱུད་རིམ་ལ་བརྟག་དཔྱད་ཅིག་བྱས་ཚེ། སྤྱི་ཚོགས་ཀྱི་དཔལ་འབྱོར་འཕེལ་
རྒྱས་དང༌། ཆབ་སྲིད་ཀྱི་འཕོ་འགྱུར་དང༌། དེ་མིན་འདྲ་མིན་སྣ་ཚོགས་ཀྱི་སྤྱི་
ཚོགས་ཀྱི་བསམ་པའི་རླབས་རྒྱུན་གྱི་འགྱུར་བ་ སོགས་ཀྱིས་རྩོམ་ རིག་གི་གྲུབ་
མཐའ་གསར་དུ་བྱུང་བ་དང་དེ་འཕེལ་རྒྱས་འགྲོ་རྒྱུར་སྐུལ་འདེད་བྱེད་ཀྱི་ཡོད།
རྩོམ་རིག་གི་ལོ་རྒྱུས་ཐོག་ཏུ་བྱུང་བའི་གྲུབ་མཐའ་ཚང་མར་ལོ་རྒྱུས་ཀྱི་ཆུ་རྒྱུན་
ནང་ནས་ རྒྱུ་རྐྱེན་འཚོལ་ཐུབ་པ་ཞིག་ཡིན་པ་མ་ཟད། དེར་ལོ་རྒྱུས་ཀྱི་ཚོད་
འཛིན་རང་བཞིན་མངོན་གསལ་དོད་པོ་ཡོད། ཕྱོགས་གཞན་ཞིག་ནས་རྩོམ་
རིག་རང་ཉིད་ཀྱི་འཕེལ་རྒྱས་དང་འགལ་བ་སོགས་ལས་བྱུང་བའི་འབྲས་བུ་ཞིག་
286



རྩོམ་རིག་རྣམ་བཤད།
ཡིན་ལ། རྩོམ་རིག་གི་གྲུབ་མཐའ་ཕན་ཚུན་དབར་གྱི་འཐབ་རྩོད་མཚོན་པར་
བྱས་པ་ཞིག་ཀྱང་ཡིན། དཔེར་ན། ཕ་རན་སིའི་རྩོམ་རིག་གི་ལོ་རྒྱུས་ཐོག་ཏུ་
དུས་རབས་བཅུ་དགུ་པའི་ནང་འཆར་ཡན་གྲུབ་མཐའ་དང་གནའ་རབས་རིང་
ལུགས་གཉིས་ཀྱི་ཆེས་ཛ་དྲག་ཆེ་བའི་འཐབ་རྩོད་དེ་དོན་དངོས་ཐོག་གསར་དར་
གྱི་འབྱོར་ལྡན་གྲལ་རིམ་དང་། བཀས་བཀོད་བརྒྱུད་འཛིན་གྱི་སྟོབས་ཤུགས་
བར་གྱི་ཆབ་སྲིད་ཀྱི་འཐབ་རྩོད་ཅིག་ཡིན། གནའ་རབས་རིང་ལུགས་ནི་བཀས་
བཀོད་བརྒྱུད་འཛིན་དང་སྐུ་དྲག་ཚོའི་མཛེས་དཔྱོད་ཀྱི་རེ་བ་མཚོན་པའི་རྩོམ་
རིག་གི་གྲུབ་མཐའ་ཞིག་ཡིན་པ་དང༌། འཆར་ཡན་རིང་ལུགས་ནི་གསར་དར་
འབྱོར་ལྡན་གྲལ་རིམ་གྱི་མཛེས་དཔྱོད་ཀྱི་རེ་བ་མཚོན་པར་བྱེད་པའི་གྲུབ་མཐའ་
ཞིག་ཡིན། དུས་རབས་བཅུ་དགུ་པའི་ནང་ཡུས་གོ་ཡི་གཙོ་བོ་བྱས་པའི་འཆར་
ཡན་རིང་ལུགས་ཀྱི་རྩོམ་པ་པོ་ཁག་གཅིག་ཐོན་པ་དང༌། ཡུས་གོ་ཡིས་《ཁེ་ལེན་
ལུ་འར་གླེང་གཞི་》ཞེས་པའི་བརྩམས་ཆོས་ཀྱི་ནང་དུ་གནའ་རབས་རིང་ལུགས་
ཀྱི་སྡོམ་ཁྲིམས་སྣ་ཚོགས་ཡོད་པ་དེ་དག་ལ་ཤུགས་དྲག་ཆེན་པོས་ངོ་རྒོལ་བྱས་པ་
དང་ཆབས་ ཅིག་ཁྱོན་ཡོངས་ནས་འཆར་ཡན་རིང་ལུགས་ཀྱི་ཟློས་གར་ གྱི་རྩ་
འཛིན་བཏོན་ཡོད་པ་རེད་ལ། གླེང་གཞི་དེ་ནི་གནའ་རབས་རིང་ལུགས་དང་ཁ་
བྲལ་བའི་བསྒྲགས་གཏམ་མངོན་གསལ་དོད་ཤོས་ཤིག་ཡིན། 1830ལོར་ཡུས་
གོ་ཡིས་ བརྩམས་ པའི་ བཀས་བཀོད་ བརྒྱུད་ འཛིན་ གྱི་ རྒྱལ་ པོ་ གཏུམ་པོ་ ཞིག་
མཚོན་པར་བྱས་པའི་ཟློས་གར་《 ཨོ་ན་ཉི་》དངོས་སུ་འཁྲབ་སྟོན་བྱས་པ་དང༌།
གྲུབ་མཐའ་དེ་གཉིས་ཀྱི་འཐབ་རྩོད་དེ་མཐོ་རླབས་གསར་པ་ཞིག་ཏུ་འཕྱུར་བ་
དང༌། འཁྲབ་སྟོན་བྱེད་པའི་དགོང་དྲོ་དེར་འཆར་ཡན་རིང་ལུགས་ཕྱོགས་ཀྱི་
གཞོན་ནུ་རྣམས་ཚོགས་ཁང་གི་སྒོ་འགྲམ་དུ་མཉམ་འཛོམས་བྱས་པ་དང་། ཡ་
མཚན་ཅན་གྱི་གྱོན་དགོས་སྣ་ཚོགས་གྱོན་ཏེ་ སྡོམ་ཁྲིམས་ལས་ཐར་བའི་ཚུལ་
བསྟན་པ་དང་། ཡང་གནའ་རབས་རིང་ལུགས་ཕྱོགས་ཀྱི་མི་རྣམས་རྒྱབ་སྒོ་ནས་
འཛུལ་བ་དང༌། ཁོ་ཚོས་གད་སྙིགས་འབོར་ཆེན་ཞིག་རུབ་རུབ་བཟོས་ཏེ་འཁྲབ་
287



ལེའུ་གཉིས་པ། གསར་རྩོམ་གྱི་སྐོར།
སྟོན་བྱེད་སྐབས་ཤོ་རྒྱུའི་གྲ་སྒྲིག་བྱས་ཡོད་པ་རེད། འོན་ཏེ། འཁྲབ་སྟོན་བྱེད་
པའི་བརྒྱུད་རིམ་ནང་བསམ་ཡུལ་ལས་འདས་པ་ཞིག་ལ་གད་སྙིགས་ཤོ་བར་ཡོང་
མཁན་དེ་དག་ཡང་སེམས་འགུལ་ཚད་མེད་འཐེབས་ཏེ་དགའ་བསུ་ཡང་ཡང་
ཞུས་ཡོད་པ་རེད། འཁྲབ་སྟོན་དེས་འཆར་ཡན་རིང་ལུགས་ཀྱིས་གནའ་རབས་
རིང་ལུགས་ལས་རྒྱལ་ཁ་ཐོབ་པ་དེ་མཚོན་པ་མ་ཟད། གསར་དར་འབྱོན་ལྡན་
གྲལ་རིམ་གྱིས་བཀས་བཀོད་བརྒྱུད་འཛིན་ལས་རྒྱལ་ཁ་ཐོབ་པ་དེ་ཡང་མཚོན་
ཡོད་པ་རེད། །
མདོར་ན། རྩོམ་རིག་གི་གྲུབ་མཐའ་ནི་སྤྱི་ཚོགས་ཀྱི་ལོ་རྒྱུས་ངེས་གཏན་
ཞིག་གི་ནང་དུ་བྱུང་བའི་ཐོན་རྫས་ཤིག་ཡིན་ལ། གྲུབ་མཐའ་དེ་དག་ཚང་མར་
སྤྱི་ཚོགས་ཀྱི་འབྱུང་རྐྱེན་ངེས་ ཅན་རེ་ཡོད་པ་ཞིག་ཡིན་པ་ལས། སྒྱུ་རྩལ་ཁེ་
གཙང་ཡིན་པའི་གྲུབ་མཐའ་ནི་སྤྱིར་གནས་ཐབས་མེད་པ་ཞིག་ཡིན་ནོ།
3. རྩོམ་རིག་གི་གྲུབ་མཐའི་ནུས་པའི་སྐོར། །
རྩོམ་རིག་གི་གྲུབ་མཐའི་འཕེལ་རྒྱས་དང་ཕུན་སུམ་ཚོགས་པ་ནི་ལོ་རྒྱུས་ཀྱི་
དུས་རིམ་ངེས་གཏན་ཞིག་གི་རྩོམ་རིག་འཕེལ་རྒྱས་ཀྱི་མཚོན་རྟགས་ཤིག་ཡིན།
རྩོམ་ རིག་ གི་གྲུབ་ མཐའི་ བར་ གྱི་ རྩོད་གླེང་ དང་ འཐབ་རྩོད་བྱས་ པ་ བརྒྱུད།
གནད་དོན་ལ་དབྱེ་ཞིབ་བྱེད་ པའི་ནུས་པ་ ཐོན་ པ་ མ་ཟད། ཕན་ཚུན་སྐུལ་
འདེད་བྱེད་པའི་ནུས་པ་ཐོན་པ་དང༌། རྩོམ་རིག་འཕེལ་རྒྱས་འགྲོ་རྒྱུར་མེད་ན་
མི་འགྲིག་པའི་གྲུབ་ཆ་ ཞིག་ ཡིན། རྩོམ་རིག་ གི་ གྲུབ་ མཐའི་ གནས་ པ་ དང༌།
འཕེལ་རྒྱས་ནི། རྩོམ་རིག་གི་གྲངས་འབོར་དང་སྤུས་ཚད་དེས་རྒྱ་ཆེའི་ཀློག་པ་
པོ་རྣམས་ཀྱི་ནང་དུ་ཤུགས་རྐྱེན་ཆེ་ཆུང་དེ་སྔོན་འགྲོའི་ཆ་རྐྱེན་ཞིག་ཡིན་ལ།
རྩོམ་རིག་གི་གྲུབ་མཐའི་རིན་ཐང་ནི་ཆེས་ཕུལ་བྱུང་གི་རྩོམ་རིག་དག་གིས་རྩོམ་
རིག་གི་གར་སྟེགས་བཟུང་རྒྱུ་དེ་ཡིན་པ་དང༌། ཡང་གྲུབ་མཐའ་ གཞན་དང་
འགྲན་རྩོད་བྱེད་པའི་ནུས་པ་ཤོར་བ་ཡིན་ན་གནས་པའི་རིན་ཐང་ཡང་དོར་ཟིན་
ནོ། རྩོམ་རིག་གི་ལོ་རྒྱུས་ཐོག་ཏུ་བྱུང་བའི་ཆེས་ཕུལ་བྱུང་གི་རྩོམ་པ་པོ་ཁག་
288



རྩོམ་རིག་རྣམ་བཤད།
གཅིག་དཔེར་ན། ཏུའུ་ ཕུ། ལའོ་ཧྲེ་ སོགས་ གྲུབ་ མཐའ་ གང་ གི་ནང་ དུ་ མི་
གཏོགས་པ་ཞིག་ཡིན་རུང་། ཁོ་ཚོའི་རྩོམ་རིག་ལོ་རྒྱུས་ཐོག་གི་གྲུབ་འབྲས་ནི་མི་
རེ་རེས་རྩོམ་རིག་གི་རྡོ་རིང་རེ་གསར་བསྐྲུན་བྱས་ཡོད་པ་ལྟ་བུ་རེད། དེ་དང་
འདྲ་བར་བོད་རིགས་ཀྱི་རྩོམ་རིག་གི་ལོ་རྒྱུས་ཐོག་ཏུ་བྱུང་བའི་གྲགས་ཅན་རྩོམ་
པ་པོ་ས་པན་དང༌། སངས་རྒྱས་རྒྱལ་མཚན། མདོ་མཁར་ཞབས་དྲུང་ཚེ་རིང་
དབང་རྒྱལ་སོགས་ཡོད་པ་རེད།
བཞི་པ། རྩོམ་རིག་གི་བསམ་པའི་རླབས་རྒྱུན་སྐོར།
1.རྩོམ་རིག་གི་བསམ་པའི་རླབས་རྒྱུན་གྱི་གོ་དོན་འགྲེལ་བ།
ལོ་རྒྱུས་ཀྱི་དུས་བབས་ངེས་ ཅན་ཞིག་ གི་ནང་སྤྱི་ཚོགས་ཀྱི་བསམ་ པའི་
རླབས་རྒྱུན་གྱི་ཤུགས་རྐྱེན་འོག་ཏུ་གྲུབ་པའི་ཐུན་མོང་གི་བསམ་བློའི་ཕྱོགས་ལྷུང་
དང༌། སྒྱུ་རྩལ་གྱི་རེ་བསྙེགས། སྤྱི་ཚོགས་ཀྱི་ཐོག་ཏུ་ཤུགས་རྐྱེན་ཆེན་པོ་ཡོད་ .
པའི་རྩོམ་རིག་གི་རླབས་རྒྱུན་དེར་རྩོམ་རིག་གི་བསམ་པའི་རླབས་རྒྱུན་ཞེས་
བརྗོད། །
དུས་རབས་གཅིག་གི་ནང་དུ་རྩོམ་པ་པོའི་མདུན་དུ་ཐུན་མོང་གི་ལྷགས་
པའི་སྤྱི་ཚོགས་ཀྱི་འགལ་བ་དང༌། ལོ་རྒྱུས་ཀྱི་ལས་འགན། མཛེས་དཔྱོད་ཀྱི་རེ་
བ་སོགས་གནས་ཡོད་པ་དང༌། དེ་དག་གི་ནང་ནས་ཡང་གཙོ་བོར་གྱུར་པའི་
བསམ་པའི་རླབས་རྒྱུན་ཞིག་ཡོད་ལ། དེ་དང་དུས་མཚུངས་ཕྱོགས་ལྷུང་མི་འདྲ་
བའི་བསམ་པའི་རླབས་རྒྱུན་ཞིག་ཡང་གནས་ཡོད། དཔེར་ན་“ལྔ་བཞིའི་”ལས་
འགུལ་སྐབས་སུ་དུས་རབས་དེའི་གཙོ་བོའི་བསམ་པའི་རླབས་རྒྱུན་ནི་གསར་
བརྗེའི་རྩོམ་རིག་གི་བསམ་ པའི་རླབས་རྒྱུན་དེ་ ཡིན་ པ་ དང༌། དེ་དང་ དུས་
མཚུངས་གནའ་ རབས་ བསྐྱར་གསོའི་རིང་ལུགས་ཀྱི་བསམ་ པའི་རླབས་རྒྱུན་
དང༌། ཧུ་ཧྲེ་ཡིས་གཙོ་བོར་བྱས་པའི་ལེགས་བཅོས་རིང་ལུགས་ཀྱི་བསམ་པའི་
289



ལེའུ་གཉིས་པ། གསར་རྩོམ་གྱི་སྐོར།
རླབས་རྒྱུན་ཡང་གནས་ཡོད་པ་རེད། དེ་བཞིན་དུ་བོད་རིགས་ཀྱི་རྩོམ་རིག་གི་
ལོ་རྒྱུས་ཐོག་ ཏུ་ཡང་དགེ་འདུན་ཆོས་འཕེལ་གྱིས་ གཙོ་བོར་བྱས་པའི་ལེགས་
བཅོས་རིང་ལུགས་ཀྱི་བསམ་པའི་རླབས་རྒྱུན་ཞིག་དང་། དེའི་ལྡོག་ཕྱོགས་སུ་
གནའ་རབས་བསྐྱར་གསོའི་རིང་ལུགས་ཀྱི་བསམ་པའི་རླབས་རྒྱུན་ཞིག་བྱུང་
ཡོད་པ་རེད། །
2. རྩོམ་རིག་གི་བསམ་པའི་རླབས་རྒྱུན་གྲུབ་པ་དང་འཕེལ་རྒྱས་འགྲོ་རྒྱུའི་
སྐོར།
1)སྤྱི་ཚོགས་འཕོ་འགྱུར་གྱི་ཐོན་རྫས་ཤིག་ཡིན།
སྤྱི་ཚོགས་ཀྱི་འགལ་བ་རྣོ་ངར་ཅན་དུ་གྱུར་བ་དང༌། ཆབ་སྲིད་ཀྱི་འཐབ་
རྩོད་དང་། སྤྱི་ཚོགས་ཀྱི་འཕོ་འགྱུར་སོགས་ཀྱིས་མི་རྣམས་ཀྱི་སེམས་ཁམས་སུ་
ཤུགས་རྐྱེན་ཆེན་པོ་བྱུང་བར་བརྟེན་དེ་དང་དུས་མཚུངས་རྩོམ་རིག་གི་བསམ་
པའི་རླབས་རྒྱུན་ཞིག་ཀྱང་བྱུང་ངོ༌། །
ཀྱི་མཚན་ཉིད་རིག་པའི་བསམ་བློའི་ཤུགས་རྐྱེན།
དུས་རབས་ངེས་ ཅན་ཞིག་གི་མཚན་ཉིད་རིག་ པའི་བསམ་བློ་ནི་དུས་
རབས་དེའི་བསམ་པའི་རླབས་རྒྱུན་གྱི་བླ་སྲོག་ལྟ་བུ་ཞིག་ཡིན། རྩོམ་རིག་གི་
བསམ་པའི་རླབས་རྒྱུན་ཡོད་ཚད་ནི་མཚན་ཉིད་རིག་པའི་བསམ་བློ་ངེས་ ཅན་
ཞིག་གིས་རྨང་གཞི་བྱས་པ་ཞིག་ཡིན། ཡོ་རོབ་གླིང་གི་རྩོམ་རིག་བསྐྱར་དར་གྱི་
མཚན་ཉིད་རིག་པའི་རྨང་གཞི་ནི་མི་གཤིས་སྨྲ་བ་དང་མི་ཆོས་རིང་ལུགས་སྲོག་
ཤིང་དུ་བྱས་ཏེ། བཀས་བཀོད་བརྒྱུད་འཛིན་དང་ཆོས་ཚོགས་ལ་ངོ་རྒོལ་བྱེད་
པའི་མི་ཚུལ་རིང་ལུགས་ཀྱི་བསམ་པའི་རླབས་རྒྱུན་ཞིག་ཡིན་པ་དང༌། མི་ཚུལ་
རིང་ལུགས་རྩོམ་པ་པོ་རྣམས་ཀྱིས་བཀས་བཀོད་བརྒྱུད་འཛིན་ལམ་ལུགས་དང་
ཆོས་ཚོགས་ལ་ངོ་རྒོལ་ཤུགས་ཆེན་བྱས་ཡོད་པ་རེད། ཨེ་ཀྲ་ལིའི་རྩོམ་པ་པོ་ལོ་ཅ་
ཡོ་《ཉིན་བཅུའི་གླེང་མོལ་》ཞེས་པའི་ནང་ཆོས་ལུགས་ཀྱི་སྡོམ་ཁྲིམས་ལ་ངོ་རྒོལ་
ཤུགས་ཆེན་བྱས་པ་དང་། ཞི་པན་ཡ་རྩོམ་པ་པོ་སས་ཝང་ཐི་སིས་བརྩམས་སྒྲུང་
290



རྩོམ་རིག་རྣམ་བཤད།
རིང་གྲས་《ཐང་རྗེ་. ཁ་ད་》ཞེས་བརྩམས་ཏེ། སྙིང་རྗེ་མེད་པའི་སྒོ་ནས་རྟ་པའི་
ལམ་ལུགས་ལ་ཟུར་ཟ་བྱས་ཡོད་པ་རེད། །
3)མཛེས་དཔྱོད་ཀྱི་དར་སྲོལ་དང་དགོས་མཁོ། །
དུས་རབས་གཅིག་གི་མཛེས་དཔྱོད་ཀྱི་དར་སྲོལ་ དང་ དགོས་མཁོ་དེས་
རྩོམ་རིག་གི་བསམ་པའི་རླབས་རྒྱུན་ལ་སྐུལ་འདེད་ཀྱི་ནུས་པ་ཆེ་ཤོས་ཐོན་གྱི་
ཡོད་པ་སྟེ། མི་མང་ཆེ་བའི་མཛེས་དཔྱོད་ཀྱི་རེ་འདུན་དང་དགོས་མཁོ་དེ་ཡིན།
1. རྩོམ་རིག་གི་ཁྱད་ཉམས་ཞེས་པའི་གོ་དོན་གང་ཡིན།
2.བརྗིད་ཉམས་དང་མཛེས་ཉམས་ཞེས་པའི་གོ་དོན་གང་ཡིན།
3. རྩོམ་རིག་གི་མི་རིགས་ཀྱི་ཁྱད་ཆོས་ཞེས་པའི་གོ་དོན་གང་ཡིན་ནམ།
4. རྩོམ་རིག་གི་གྲུབ་མཐའ་ཞེས་པའི་གོ་དོན་ཅི་ཡིན་ནམ།
5. རྩོམ་རིག་གི་བསམ་པའི་རླབས་རྒྱུན་ཞེས་པའི་གོ་དོན་ཅི་ཡིན་ནམ།
291



ལེའུ་གསུམ་པ། བརྩམས་ཆོས་ཀྱི་སྐོར།
ལེའུ་གསུམ་པ། བརྩམས་ཆོས་ཀྱི་སྐོར།
ས་བཅད་དང་པོ། གཟུགས་བརྙན་གྱི་ཁྱད་ཆོས་སྐོར།
རིག་རྩལ་ཞེས་པ་ནི་གཟུགས་སུ་འགོད་པའི་སྒྱུ་རྩལ་ཞིག་དང་། རྩོམ་རིག་
ཅེས་པ་ནི་རྩོམ་རིག་གི་སྐད་ཆར་བརྟེན་ནས་སྒྱུ་རྩལ་གཟུགས་བརྙན་གསར་བཟོ་
བྱེད་པ་ཞིག་ཡིན་ལ། རྩོམ་རིག་བརྩམས་ཆོས་ཀྱི་ནང་དུ་གཟུགས་སྣང་ཞེས་པ་
ནི་རིམ་གྲལ་ཤིན་ཏུ་མང་བའི་ཐ་སྙད་ཅིག་ཡིན་ཏེ། མི་རེ་རེ་བཞིན་གཟུགས་
བརྙན་ཡིན་ལ་གནས་ཚུལ་དང་རང་བྱུང་གི་ཡུལ་ལྗོངས་དང་ཞིབ་ཕྲའི་འཚོ་བའི་
ཁོར་ཡུག་རྩོམ་འབྲི་བྱས་ཡོད་པ་དེ་དག་ཀྱང་གཟུགས་བརྙན་ཡིན་པ་མ་ཟད།
བརྩམས་ཆོས་ནང་གི་མི་སྣ་དང༌། གནས་ཚུལ། ཁོར་ཡུག་སོགས་ ཕན་ཚུན་
མཉམ་དུ་འབྲེལ་ནས་གཟུགས་བརྙན་གྱི་མ་ལག་ཧྲིལ་པོ་ཞིག་གྲུབ་པར་བྱེད་ཀྱི་
ཡོད་པ་རེད། རྩོམ་རིག་གི་རྩོམ་འབྲི་བྱ་བའི་ལྟེ་བ་ནི་མི་སྣ་ཡིན་ཞིང་། འོན་
ཀྱང་རྩོམ་རིག་ནི་མི་སྣ་ཁོ་ན་ཁེ་གཙང་དུ་འབྲི་བ་ཞིག་མ་ཡིན་པར་མི་དང་མིའི་
དབར་དང་མི་དང་ཁོར་ཡུག་བར་གྱི་འབྲེལ་བ་མཉམ་བསྲེས་ཀྱིས་མངོན་སུམ་
གསོན་རྗེན་གྱི་འཚོ་བའི་ངོ་རིས་ཤིག་ཏུ་བསྒྱུར་བ་ཡིན་ཞིང༌། ངོ་རིས་དེ་རིགས་
ནི་རྩོམ་རིག་སྒྱུ་རྩལ་གྱི་རིགས་སུ་གྱུར་པ་ཁོ་ནའི་ནང་དུ་མ་གཏོགས་ཚན་རིག་གི་
བརྩམས་དེབ་དང་ཆབ་སྲིད་ཀྱི་གླེང་རྩོམ་ནང་དུ་ནི་མེད་པ་ཞིག་ཡིན། དེར་
བརྟེན་སྒྱུ་རྩལ་གྱི་གཟུགས་བརྙན་དེ་ནི་རྩོམ་རིག་སྒྱུ་རྩལ་གྱི་དམིགས་བསལ་ཁྱད་
ཆོས་ཀྱི་ཚད་གཞི་གཙོ་བོ་ཡིན་ཞེས་བརྗོད་ཆོག་“གཟུགས་བརྙན་”ཞེས་པའི་མིང་
ཚིག་དེ་ནི་“སྒྱུ་རྩལ་གྱི་གཟུགས་བརྙན་”ལ་ཟེར་བ་ཕུད། ད་དུང་སྐད་ཆའི་སྒྱུ་
292



རྩོམ་རིག་རྣམ་བཤད།
རྩལ་ལའང་ཟེར་བ་ཡིན། སྐད་ཆའི་སྒྱུ་རྩལ་ཞེས་པ་དེ་ནི་འབྲི་བ་དང༌། དཔེ་
དྲངས་པ། ཚབ་ མཚོན་ བྱེད་ པ་ བཅས་ ཀྱི་ ཐབས་ ལ་ བརྟེན་ ནས་ སྐད་ ཆའི་
གཟུགས་བརྙན་དེ་རིགས་ནི་རྩོམ་རིག་གི་ནང་དུ་མེད་དུ་མེ་རུང་བ་ཞིག་ཡིན་པ་
དང༌། དེ་ཡོད་ཚེ་རྩོམ་རིག་དེ་གསོན་ཉམས་ལྡན་པ་དང་ཞིབ་ཕྲ་བ། དངོས་
སྟོན་བཅས་ཡོང་ཐུབ་པ་ཞིག་ཡིན། །
དང་པོ། ཞིབ་ཕྲ་དང༌། གསོན་ཉམས་ལྡན་པ།
ཚོར་སྣང་གི་རང་བཞིན་ལྡན་དགོས་པ།
རྩོམ་རིག་གི་གཟུགས་བརྙན་ནི་རྩོམ་པ་པོས་སྐད་ཆར་བརྟེན་ནས་གསར་
བསྐྲུན་བྱས་པ་ཞིག་ཡིན་རྐྱེན། ཀློག་པ་པོ་རྣམས་ཀྱིས་ཐད་ཀར་གཟུགས་བརྙན་
དེ་དག་མཐོང་མི་ཐུབ་པར་ལྟ་ཀློག་དང་བསམ་གཞིགས་བྱས་རྟིང་གཞི་ནས་བློ་
ཡུལ་དུ་གཟུགས་སྣང་ཞིག་འཆར་ཏེ། རང་གི་མིག་ལམ་དུ་དངོས་གནས་མི་
གསོན་ཉམས་ལྡན་པ་ཞིག་ལངས་ཡོད་པ་དང་འདྲ་བའི་ཚོར་སྣང་ཞིག་སྐྱེད་ཐུབ་
ཀྱི་ཡོད་པ་རེད། བརྩམས་ཆོས་ཀྱི་ནང་དུ་བསྐྲུན་པའི་མི་སྣའི་གཟུགས་བརྙན་དེ་
དག་གི་ཕྱིའི་ཆ་བྱད་དང་། བཞིན་མདངས། སེམས་ཁམས། ཉམས་འགྱུར་
དང་ངང་ཚུལ་སོགས་ཞིབ་ཕྲ་ཡིན་དགོས་པ་མ་ཟད། དེ་དག་གསོན་ཉམས་ལྡན་
པ་ཞིག་ཡིན་དགོས། དེར་བརྟེན་རྩོམ་པ་པོ་མང་པོས་མི་སྣའི་ཁྱད་ཆོས་ཞིབ་
འབྲི་དང་གསོན་ཉམས་ལྡན་པ། དངོས་སུ་འདྲེན་བྱེད་ལམ་དུ་རིག་ཐུབ་པ་ལྟ་
བུ་ཡོང་རྒྱུར་གཙིགས་ཆེན་བྱེད་ཀྱི་ཡོད་པ་རེད། དཔེར་ན། ཨུ་རུ་སུའི་གྲགས་
ཅན་རྩོམ་པ་པོ་ཐོ་འར་སི་ཐའ་ཡིས་བརྩམས་པའི་བརྩམས་སྒྲུང་རིང་གྲས་《སླར་ །
གསོས་》ཞེས་པའི་ནང་གི་མི་སྣ་གཙོ་བོ་ཁ་ཆིག་ཧྲ་མ་ཟི་ལོ་ཝའི་གཟུགས་བརྙན་
བསྐྲུན་སྐབས་མི་སྣའི་བྱེ་བྲག་གི་རང་བཞིན་ལ་བཟོ་བཅོས་ཐེངས་ཉི་ཤུ་ལྷག་ཙམ་
བྱས། མ་ཟི་ལོ་ཝ་ཁྲིམས་ཁང་དུ་ཐོག་མར་ཐོན་སྐབས་ཀྱི་གཟུགས་བརྙན་སྔོན་
293



ལེའུ་གསུམ་པ། བརྩམས་ཆོས་ཀྱི་སྐོར།
ལ་འདི་ལྟར་བྲིས། “ཁོ་མོ་ནི་སྐམ་ཞིང་རིད་ལ་བཞིན་མི་སྡུག་ཅིང་སྐྲ་ནག་པོ་
ཡིན་པའི་བུད་མེད་ཅིག་རེད། ཁོ་མོ་མི་སྡུག་པའི་སྐྱོན་ནི་སྣ་གཡོན་ཞིང་ལེབ་”
ཅེས་བྲིས་པ་དང༌། གཟུགས་རིས་དེ་མངོན་གསལ་དོད་པོ་ཞིག་མ་ཡིན་ཏེ། མི་
སྣའི་ལོ་ཚོད་ཅི་འདྲ་ཡིན་དང་། སྐྱིད་སྡུག་གི་ཁྱད་པར་ཅི་འདྲ་ཡིན་མིན་མཚོན་
མི་ཐུབ།
ཐེངས་ཉི་ཤུ་ལྷག་ཙམ་བཟོ་བཅོས་བྱས་རྗེས་འདི་ལྟར་བྲིས་“གཟུགས་པོ་
ཆུང་ཡང་ནུ་འབུར་རྒྱས་པའི་གཞོན་ནུ་མ་ཞིག་གིས་སྟོད་སྨད་གཉིས་གར་ཆ་
སྙོམས་སུ་མདོག་དཀར་པོ་ཡིན་པའི་རས་ལ་ཞིག་དང་སྨད་གཡོག་ཅིག་གྱོན་ཡོད་
པའི་སྟེང་མདོག་སྐྱ་བོ་ཅན་གྱི་ཤོ་ལའ་ཆེན་པོ་ཞིག་ཤམ་ཤམ་དུ་གྱོན། ཁོ་མོས་
མགོ་དཀྲིས་དཀྲིས་ཡོད་ཅིང་དབུ་སྐྲ་ཚོམ་བུ་གཉིས་བསམ་བཞིན་དུ་མགོ་དཀྲིས་
ཀྱི་གསེབ་ནས་ཕྱིར་ཐོན་པར་བྱས་ཏེ་དཔྲལ་བར་ཁེབས། བུད་མེད་འདིའི་
བཞིན་མདངས་ནི་ཡུན་རིང་པོར་བཙོན་འགོག་གི་མནར་གཅོད་མྱོང་བཞིན་
པའི་མི་ཞིག་དང་འདྲ་བར་དཀར་ཞིང་སེར་བས། མཐོང་བ་ཙམ་གྱི་མུན་དོང་
དུ་ཉར་བའི་རྐྱེན་གྱིས་ཉུང་མ་ལས་སྐྱེས་པའི་གསར་སྨྱུག་གི་མདོག་དེ་ཡིད་ལ་
འཁོར་བ་ཞིག་བྱུང༌། མིག་འབྲས་གཉིས་གནག་ཅིང་གསལ་ལ་མིག་མཐའ་ཅུང་
ཟད་སྐྲངས་ཡོད་པ་འདྲ་ཡང་རང་མདངས་ད་དུང་མ་ཉམས་པར་ལྟ་ན་སྡུག་པས་
དཀར་ཞིང་སེར་བའི་ཞལ་རས་ཀྱི་མདོག་གཉིས་པོ་གཅིག་ ཏུ་ སྡེབ་པའི་འོས་
འགབ་མེད་པར་སྣང་”ཞེས་བྲིས་ཡོད་པ་རེད། གཟུགས་བརྙན་འདིས་མ་ཟི་ལོ་
ཝའི་གཞོན་ནུ་མའི་ལང་ཚོ་དེ་མངོན་གསལ་དོད་པོ་ཞིག་བྲིས་ཡོད་པ་མ་ཟད།
ད་དུང་ཁོ་མོ་ཐ་ཤལ་གྱི་སྤྱོད་ལམ་དུ་ཞུགས་མྱོང་བའི་རྟགས་དང་ཡུན་རིང་པོར་
བཙོན་འགོག་ཐེབས་པའི་སྐྱིད་སྡུག་སྐྱོ་པོ་དེ་ཡང་གསོན་ཉམས་ལྡན་པའི་སྒོ་ནས་
བྲིས་ཡོད་པ་རེད།
འཚོ་བ་ དངོས་ ཀྱི་ ནང༌ དུ་ མི་ རེ་ རེར་ གཟུགས་ བྱད་ དང༌ བཞིན་ རས།
ཉམས་སྣང་གི་ཁྱད་ཆོས་སོ་སོར་ལྡན་པ་ལས་ཆ་ཀུན་ནས་གཞི་མཐུན་ཡིན་པ་
294



རྩོམ་རིག་རྣམ་བཤད།
ཞིག་གཏན་ནས་མེད་ལ། ཁྱིམ་ཚང་གཅིག་གི་མི་སོ་སོར་མཚོན་ནའང་ཕྱོགས་ག་
གེ་མོའི་ཆ་ནས་རྒྱུད་འཛིན་པའི་རྐྱེན་གྱིས་ཕལ་ཆེར་འདྲ་ ཤས་ཆེ་ཡང་སོ་སོར་
ཐུན་མོང་མ་ཡིན་པའི་ཁྱད་ཆོས་མངོན་གསལ་དོད་པོ་ཞིག་ཡོད་པ་དང་། མི་
སྣའི་གཟུགས་རིས་ཀྱི་ཁྱད་ཆོས་ནི་ཕྱོགས་སོ་སོ་ནས་གྲུབ་པ་ཞིག་ཡིན་པ་ལས་
ཕྱོགས་གཅིག་གིས་གྲུབ་པ་ཞིག་གཏན་ནས་མ་ཡིན། སྤྱིར་བཏང་ཐོག་ཡོད་ཡོད་
ཐམས་ཅད་འབྲི་དགོས་པའི་ངེས་པ་མེད་པར་མི་སྣའི་བསམ་པའི་རང་བཞིན།
འཚོ་བའི་སྐྱིད་སྡུག་དང་ཟུང་འབྲེལ་དམ་པོ་བྱས་ཏེ། ཀློག་པ་པོ་རྣམས་ལ་རྣམ་
རྟོག་གི་རྟ་ཡན་རྒྱུགས་ས་ཞིག་ཉེ་བར་སྦྱིན་པའི་ཁྱད་ཆོས་དེ་གསལ་པོར་མཚོན་
དགོས་པ་རེད། དཔེར་ན། ས་སྐྱ་བ་བསོད་ནམས་རྒྱལ་མཚན་གྱིས་བརྩམས་
པའི་《རྒྱལ་རབས་གསལ་བའི་མེ་ལོང་》ཞེས་པའི་ནང་གི་《རྒྱ་བཟའ་ཀོང་ཇོ་》ཡི་
ནང་དུ་བློན་པོ་མགར་གྱིས་བུ་མོ་སུམ་བརྒྱའི་ནང་ནས་རྒྱ་བཟའ་ཀོང་ཇོ་ངོས་
འཛིན་བྱེད་པའི་ཚུལ་དུ་འདི་ལྟར་བཀོད། །
“འདི་ནི་བཤན་པའི་ བུ་མོ་འདྲ། ལག་ པ་ འདི་ཡི་དམར་ ལུགས་ སམ།
དེའི་གོང་དུ་འདུག་པ་སྟེ། རྫ་མཁན་གཅིག་གི་བུ་མོ་འདྲ། ལག་པའི་སེར་ཁ་
མང་ལུགས་སམ། དེ་ཡི་གོང་ན་འདུག་པ་དེ། ཤིང་མཁན་གཅིག་གི་བུ་མོ་འདྲ།
གོས་ལོག་འདི་ཡི་སྐྱ་ལུགས་སམ། དེ་ཡི་གོང་ན་འདུག་པ་དེ་ཁྲབ་མཁན་ཅིག་གི་
བུ་མོ་འདྲ། སྟེང་གོས་འདི་ཡི་སྣུམ་ལུགས་སམ། དེ་ཡི་གོང་ན་འདུག་པ་སྟེ།
མགར་བ་གཅིག་གི་བུ་མོ་འདྲ། གོས་ཀྱི་ཐུ་བའི་ནག་ལུགས་སམ། དེ་ཡི་གོང་ན་
འདུག་པ་སྟེ། དར་འཐག་བུ་མོ་ཡིན་པ་འདྲ། དར་ཟབ་ལུས་ལ་གོན་ལུགས་
སམ། དེ་ཡི་གོང་ན་འདུག་པ་དེ། ལྷ་ཅིག་ཀོང་ཇོ་ཡིན་པ་འདྲ། སྐུ་མདོག་སྔོ་
ལ་དམར་མདངས་ཆགས། ཞལ་ནས་ཨུད་པལ་སྔོན་པོ་མནམ། དྲི་ཞིམ་གཡུ་ཡི་
སྦྲང་མ་འཁོར། མཁུར་མཚོས་ཆོ་ལོ་པད་མ་རིས། དཔྲལ་བར་རྗེ་བཙུན་སྒྲོལ་
མའི་མཚན། སོ་ཚགས་ དམ་ ཞིང་ སོ་ཞོ་ ཅན་ འཕྲུལ་ཆེན་བུ་མོ་གཞན་ པས་
མཛེས”ཞེས་བུ་མོ་དེ་དག་ལ་ཡོད་པའི་ཐུན་མོང་མ་ཡིན་པའི་ཁྱད་ཆོས་རེ་བཀོད་
295



ལེའུ་གསུམ་པ། བརྩམས་ཆོས་ཀྱི་སྐོར།
དེ། མཇུག་ཏུ་རྒྱ་བཟའ་ཀོང་ཙོའི་ཕྱིའི་ཉམས་འགྱུར་གསལ་བར་བཀོད་ཡོད་པ་
རེད། མི་སྣའི་གཟུགས་རིས་ཞིབ་འབྲི་བྱས་པ་བརྒྱུད་དེ། མི་སྣའི་ཕྱིའི་ཆ་བྱད་
དང་། སྐྱིད་སྡུག་དང་ལས་དབང་སོགས་མངོན་གསལ་དོད་པོས་བཀོད་རྒྱུ་དེ་ནི་
ཤིན་ཏུ་གལ་ཆེ་བའི་གནད་ཞིག་ཡིན།
དཔེར་ན་:《མི་ལ་རས་པའི་མགུར་གླུའི་》ནང་འདི་ལྟར་བཀོད་པ་སྟེ།
“དྲང་པོར་སྐྱེས་པའི་ལུས་པོ་སྒུར་
བརྟན་པོར་བཞག་ཀྱང་གོམ་པ་འཁྱོར་
ནག་པོར་སྐྱེས་པའི་སྐྲ་ལོ་དཀར་
དབང་པོའི་དྭངས་མ་མིག་ཀྱང་འགྲིབས།
ཡན་ལག་གཙོ་བོ་མགོ་བོ་འཁོར་
སྒྲ་རྣམས་ཉན་བྱེད་རྣ་བ་འོན། །
མཁུར་ཚོས་ཁྲག་གི་རྒྱ་མཚོ་སྐམ་
བྱད་ཀྱི་རྒྱས་ཤིང་སྣ་ཡང་ཞོམས་
རུས་པའི་དྭངས་མ་དུང་སོ་བུད་
སྨྲ་བའི་རྒྱལ་པོ་ལྕེ་ཡང་ལྡིབ་
ཤིག་སྲོའི་བུ་ལོན་བསད་བཞིན་མང་
ཟས་དང་གཉེན་མདུན་བསྡུས་ཀྱང་འབྲོས་
སྡུག་བསྔལ་ཡི་ཆད་སྤངས་ཤིང་འཁོར་
བདེན་པར་སྨྲས་ཀྱང་ཉན་མཁན་མེད་
གཅེས་པར་གསོས་པའི་བུ་ཚ་སྡང་
བསགས་ཚད་བྱིན་ལ་དྲིན་བཟོ་མེད།
ཤི་འཕྱིས་ཟེར་ཞིང་དམོད་མི་མང་།（《མི་ལའི་མགུར་འབུམ་》སྡེ་
དགེའི་པར་ཤོག་གྲངས་304ངོས་སུ་གསལ་）ཞེས་ཉམ་ཐག་གི་གནས་སུ་ལྷུང་
བའི་མི་རྒན་པོ་ཞིག་གི་གཟུགས་བྱད་དང་། སྐྱིད་སྡུག་གསལ་བར་བཀོད་ཡོད་
296



རྩོམ་རིག་རྣམ་བཤད།
པ་རེད། ལང་ཚོ་ཡོལ་བའི་རྒན་པོ་དེ་ལོ་དང་ནམ་ཟླའི་དབང་གིས་དྲང་པོར་
སྐྱེས་པའི་ལུས་པོ་ཐུར་དུ་སྒུར་བ་དང་། ལམ་ན་འགྲོ་བའི་ཚེ་ན་གོམ་པ་བརྟན་
པོར་སྤོས་ཀྱང་འཁྱོར་བ། མགོ་སྐྱེས་སྐྲ་ཡང་ཁ་དོག་ནག་པོ་ནས་དཀར་པོར་
གྱུར་པ། དབང་པོ་རྣམས་ཀྱིས་དྭངས་མ་དཔྲལ་བའི་མིག་ཀྱང་ཁོག་ལ་སྡིབ།
ཡན་ལག་རྣམས་ཀྱིས་གཙོ་བོ་མགོ་བོ་ཡང་ཡམ་ཡོམ་དུ་འཁོར་བ། སྒྲ་རྣམས་
འཛིན་པར་བྱེད་པའི་རྣ་བཟང་འོན་པར་གྱུར་པ། ལང་ཚོ་རྒྱས་པའི་དུས་ཀྱི་
འགྲམ་པའི་མཁུར་ཚོས་དམར་པོ་དེ་ཡང་ཁ་དོག་སྐྱ་བོར་གྱུར་པ། སྣ་ནི་གཉེར་
མ་བསྡུས་ཏེ་འཁུམས་ཤིང་། ཁ་ཡི་དུང་སོ་དཀར་པོ་རྣམས་ཀྱང་ལྷུང་བ། ལྕེ་
ལྡིབ་ཅིང་སྨྲ་བརྗོད་མི་དག་པ། ལུས་ལ་ཤིག་དང་སྲོ་མ་ཡིས་ཁེངས་པའི་ཁྱད་
ཆོས་རྣམས་བཀོད་པ་དང་དྲིན་ཆེན་ལ་དྲིན་གཟོ་མི་བྱེད་པའི་གཉེན་ཉེ་དུ་དང༌།
ཐ་ན་རང་གི་བུ་དང་བུ་མོ་རྣམས་ཀྱིས་ཀྱང་ཡ་མི་བྱེད་པར་མ་ཟད། ད་དུང་རྒན་
འཁོག་འདི་ཤི་རྒྱུ་འཕྱི་དྲགས་སོང་ཟེར་ནས་དམོད་པ་འབོར་བའི་ཚུལ་རྣམས་
བྲིས་ཏེ། ཀློག་པ་པོའི་མིག་ལམ་དུ་ཉམ་ཐག་གི་གནས་སུ་ལྷུང་བའི་རྒན་ཁོག་
ཅིག་ཟླ་གཟུགས་ཆུ་སྟེང་དུ་འཆར་བ་དང་འདྲ་བ་ཞིག་མངོན་ཏེ་རང་དབང་མེད་
པར་དགའ་སྡང་གི་དབྱེ་བ་ཞིག་འབྱེད་ཐུབ་པ་དང༌། སྡུག་བསྔལ་གྱིས་མནར་
བའི་རྒན་ཁོག་དེར་སྙིང་རྗེ་སྐྱེ་བ་དང་དུས་མཚུངས་ཁྲེལ་གཞུང་མེད་པའི་གཉེན་
ཉེ་དུ་དང་བུ་ཚ་རྣམས་ལ་སྡང་སེམས་སྐྱེ་ཐུབ་པ་ཞིག་བཀོད་ཡོད་པ་རེད། མི་
སྣའི་རང་བཞིན་གསར་བཟོ་བྱེད་སྐབས་ད་དུང་མི་སྣས་“ཇི་ལྟར་བྱེད་པའི་”
བྱུང་རིམ་ཞིབ་ཕྲ་བཀོད་དགོས་པ་རེད། ཨེན་ཁེ་སིས་“མི་སྣ་ཞིག་གི་རང་བཞིན་
དེས་ཁོས་ཅི་ཞིག་བྱེད་པ་དེ་མཚོན་དགོས་པ་མ་ཟད། ད་དུང་ཁོས་ཇི་ལྟར་བྱེད་
པ་དེ་ཡང་མཚོན་དགོས་པ་ཡིན་ནོ”(《ཕེ་ལ་ ཟར་ལ་ སྤྲིངས་》ཅེས་ གསུངས།
རང་བཞིན་མི་འདྲ་བའི་མི་སྣས་བྱ་བའང་མི་འདྲ་བ་སྒྲུབ་ངེས་ཡིན་པས་“ཅི་ཞིག་
བྱེད་པ་”དེས་དངོས་གནས་མི་སྣའི་རང་བཞིན་མངོན་པར་མཚོན་ཐུབ་པ་དང་།
“ཇི་ལྟར་བྱེད་པ” དེས་མི་སྣའི་རང་བཞིན་དེ་བས་ཀྱང་མཚོན་ཐུབ་པ་རེད།
297



ལེའུ་གསུམ་པ། བརྩམས་ཆོས་ཀྱི་སྐོར།
རང་བཞིན་མི་འདྲ་བའི་མི་སྣས་ཁོར་ཡུག་གནས་ཚུལ་གཅིག་འདྲ་ཡིན་པའི་འོག་
ཏུ་ལས་དོན་རིགས་གཅིག་སྒྲུབ་ཀྱང་རྣམ་འགྱུར་དང་བྱེད་ཐབས་མི་འདྲ་བ་
འཛིན་ངེས་པའི་ཕྱིར་རོ། དཔེར་ན། མི་སྣས་བཞད་བགད་བྱེད་པའི་ཉམས་
འགྱུར་ཡང་མི་འདྲ་བ་མང་པོ་ཡོད། དཔེར་ན། 《མཁས་འཇུག་》ལས།
“དགོད་པ་བཞད་གད་འབྱིན་པའི་ཚིག
ལུས་ངག་ཆོ་ལུགས་རྣམ་འགྱུར་དང༌།
སྤྱོད་ཚུལ་ཡོན་ཏན་སྐྱོན་རྣམས་ཀྱི།
སྒོ་ནས་གཞན་ལ་འཕྱ་བ་ཡིན་”
དེའང་ལུས་ངག་གི་རྣམ་འགྱུར་དང་། འགྲོ་འོངས་ལ་སོགས་པའི་སྤྱོད་
ཚུལ་གྱིས་གཞན་ལ་འཕྱ་ཞིང་བཞད་གད་བྱེད་པའི་ཚིག་གོ་”ཞེས་གསུངས་ཡོད་
པ་རེད།
བསམ་ཚུལ་གྱི་རང་བཞིན་ལྡན་པའི་བརྩམས་ཆོས་ཀྱི་ནང་དུ་སྤྱིར་བཏང་
ཐོག་མི་སྣའི་གཟུགས་བརྙན་ཞིབ་འབྲི་བྱས་མེད་པར་གཙོ་བོ་མི་རྣམས་ཀྱི་བརྩེ་
དུང་འབྲི་རྒྱུ་གཙོར་བཟུང་བྱས་པ་ཞིག་ཡིན། འོན་ཀྱང་མི་སྣའི་བརྩེ་དུང་དེ་
ཡུལ་ལྗོངས་འབྲི་རྒྱུར་བརྟེན་ནས་མཚོན་པར་བྱས་པ་ཞིག་ཡིན། །
གཉིས་པ། སྒྱུ་རྩལ་གྱི་གཅིག་སྡུད་རང་བཞིན་ལྡན་དགོས་པ། །
རྩོམ་རིག་བརྩམས་ཆོས་ནང་གི་གཟུགས་བརྙན་དེ་དག་མ་གཞི་ གསོན་
ཉམས་ལྡན་ཞིང་ཞིབ་ཕྲ་བ་ཞིག་ཡིན་དགོས། འོན་ཀྱང་དེ་ནི་སྤྱི་ཚོགས་ཀྱི་འཚོ་
བ་ཇི་བཞིན་དུ་འདྲ་བཤུས་བྱས་ པ་ ཞིག་ མ་ ཡིན་ པར། སྒྱུ་རྩལ་ གྱི་ གཟུགས་
བརྙན་དེ་དག་ནི་རྩོམ་པ་པོས་སྒྱུ་རྩལ་གྱིས་གཅིག་སྡུད་བྱས་པའི་འབྲས་བུ་ཞིག་
ཡིན། སྒྱུ་རྩལ་གྱིས་གཅིག་སྡུད་བྱེད་རྒྱུ་ཞེས་པ་ནི། རྩོམ་པ་པོས་སྤྱི་ཚོགས་ཀྱི་
འཚོ་བར་དམ་གསེས་དང༌། བརྡར་ཤ་གཅོད་པ། བསྒྱུར་བཀོད་དང་ལས་སྣོན་
བཅས་བྱས་ཏེ། སྒྱུ་རྩལ་གྱི་གཟུགས་བརྙན་མངོན་གསལ་དོད་པོ་ཞིག་ཏུ་གསར་
298



རྩོམ་རིག་རྣམ་བཤད།
བསྐྲུན་བྱས་ནས་སྤྱི་ཚོགས་ཀྱི་འཚོ་བའི་ཕྱོགས་འགའ་ཞིག་གི་ངོ་བོ་དང་ཆོས་ཉིད་
དེ་མཚོན་པར་བྱས་པ་ཞིག་ཡིན། སྒྱུ་རྩལ་གྱིས་གཅིག་སྡུད་བྱས་པ་དེ་དང་རིག་
པའི་གཞུང་ལུགས་ཀྱིས་གཅིག་སྡུད་བྱས་པ་དེ་གཉིས་གཏན་ནས་མི་འདྲ་བར་སྒྱུ་
རྩལ་གྱིས་གཅིག་སྡུད་བྱས་པ་དེར་གཟུགས་བརྙན་གྱི་རང་བཞིན་དང༌། གསོན་
ཉམས་ཀྱི་རང་བཞིན། བྱེ་བྲག་གི་རང་བཞིན་ཟུང་དུ་འབྲེལ་ནས་གཅིག་སྡུད་
བྱས་པ་ཞིག་ཡིན། དེར་བརྟེན་རྩོམ་ པ་པོས་ལེགས་གྲུབ་བྱུང་བའི་གཟུགས་
བརྙན་ཞིག་ལ་སྒྱུ་རྩལ་གྱིས་གཅིག་སྡུད་རང་བཞིན་ཆེན་པོ་ལྡན་ཡོད་པ་དང༌།
རྩོམ་པ་པོས་མི་སྣ་གཅིག་དང་དངོས་པོ་གཅིག་རྩོམ་འབྲི་མཛད་ཡོད་ཚེ། དེའི་
ནང་མི་སྣ་ ཁྲི་ ཕྲག་འགའ་ཤས་ཀྱི་ གནས་ཚུལ་ གཅིག་ སྡུད་བྱས་ཡོད་པ་དང་།
ཐེམ་དུད་གཅིག་དང་ཡང་ན་ཁྱིམ་ཚང་གཅིག་བྲིས་ཡོད་ཚེ། དེས་ཁྱིམ་ཚང་ཁྲི་
སྟོང་གཅིག་སྡུད་བྱས་ཡོད་པ་སྟེ་“ བཅུ་གོ་གཅིག་ཆོད་” དང་“ བརྒྱ་གོ་གཅིག་
ཆོད་”བྱེད་ཀྱི་ཡོད་པ་རེད། རྩོམ་པ་པོས་འཚོ་བའི་རང་གཟུགས་ལ་བརྟེན་ནས་
སྒྱུ་རྩལ་གྱི་དཔེ་གཞི་གསར་བཟོ་བྱེད་སྐབས་སྤྱིར་བཏང་ཐབས་ལམ་གཉིས་སྤྱོད་
ཀྱི་ཡོད་པ་སྟེ། གཅིག་ནི་ཡུལ་གཅིག་ལས་གྲུབ་པ་དང་། གཉིས་ནི་ཡུལ་དུ་མ་
ལས་གྲུབ་པར་བྱེད་ཀྱི་ཡོད་པ་རེད། ཐབས་ལམ་དེ་གཉིས་ལ་སྐྱོན་ཡོན་གཉིས་
ཀ་ཡོད་དེ། མི་གཅིག་ཁོ་ན་“མ་དཔེ”བྱས་ན་འབྲི་བཞེངས་གསར་བཟོ་བྱེད་
བདེ་ཡང་བསྡུས་ཤིང་གུ་དོག་པའི་སྐྱོན་འབྱུང་སླ་བ་དང༌། ཡུལ་དུ་མ་ལ་“ མ་
དཔེ”བྱས་ན་དཀའ་ཚེགས་ཆེ་ཡང་བརྗོད་བྱའི་ཡུལ་རྒྱ་ཆེ་ཞིང་ཡོངས་ཁྱབ་ཀྱི་
རང་བཞིན་ལྡན་པ་ཞིག་ཡིན་རྐྱེན་རྩོམ་པ་པོ་ཕལ་ཆེ་བས་ཐབས་ལམ་ཕྱི་མ་དེ་
སྤྱོད་ཀྱི་ཡོད་པ་རེད། སྐུ་ཞབས་ལུའུ་ཞུན་གྱིས་“མི་སྣའི་མ་དཔེ་ཡང་ཡུལ་གཅིག་
ལ་བལྟས་པ་མིན་པར་ཡུལ་དུ་མ་ལས་བཏུས་ཤིང་བསྒྲིགས་པ་ཞིག་ཡིན་པས།
ཕལ་ཆེར་ཁ་ཀྲེ་ཅང་གི་ཡིན་པ་དང༌། གདོང་པེ་ཅེན་ལས་ཡིན་པ། ཆས་གོས་
ཧྲན་ཞི་ན་ཡོད་དོ”(《ངས་སྒྲུང་གཏམ་ཇི་ལྟར་བྲིས་ཚུལ་》ཅེས་གསུངས་པ་ལྟར། །
སྒྱུ་རྩལ་གྱིས་ གཅིག་སྡུད་བྱས་ པའི་ གཟུགས་ བརྙན་དེར་ ཡོངས་ཁྱབ་ཀྱི་རང་
299



ལེའུ་གསུམ་པ། བརྩམས་ཆོས་ཀྱི་སྐོར།
བཞིན་ཤིན་ཏུ་ཆེན་པོ་ལྡན་ཡོད་པ་རེད། དཔེར་ན། 《རུའུ་ལུགས་ཤེས་ལྡན་
པའི་རྣམ་ཐར་》ནང་དུ་བཀས་བཀོད་རྒྱུད་འཛིན་གྱི་དཔོན་རིགས་ཡན་ ཅན་
ཧྲེན་ནད་ཀྱིས་མནར་ཏེ་ཉིན་གསུམ་རིང་སྐད་ཆ་ཤོད་མི་ཤེས་པར་ཆགས་པ་
དང༌། དབུགས་ཆད་ལ་ཉེ་བའི་སྐབས་སུ་ “ ལག་པ་ཉལ་ཐུལ་ནང་ནས་ཕྱིར་
བཏོན་ཏེ་མཛུབ་མོ་གཉིས་ཀེར་རེར་བརྐྱངས་པ་ན་ཁོའི་འཁྲིས་སུ་ཡོད་པའི་མི་
རྣམས་ཀྱིས་ དེའི་ བརྡ་ མཚོན་ མི་ ཤེས་ པར། འགའ་ རེས་ སྤུན་ མཆེད་ གཉིས་
སླེབས་མི་འདུག་ཟེར་བ་དང་། འགའ་རེས་དངུལ་འགའ་ཤས་རྩིས་སྤྲོད་བྱེད་རྒྱུ་
མ་བྱུང་ཟེར་ཡང་ཁོས་རེ་རེར་མགོ་བོ་གཡུག་ཏེ་བཀག་ཁོའི་ལྕམ་ཀྲའོ་ལགས་ཀྱིས་
དེའི་བརྡ་དོན་ཤེས་ཏེ་“ཁྱེད་ཀྱིས་བཞུ་མར་ནང་དུ་སྡོང་བུ་གཉིས་བཞག་ན་སྣུམ་
གྲོན་ཆེ་བར་དོགས་པ་ཡིན་ལས་ཆེ། ངས་དེའི་ནང་གི་སྡོང་བུ་གཅིག་བླངས་
ཆོག་ཅེས་སྡོང་བུ་གཅིག་བླངས་པ་དང་། ཚང་མས་ལྟ་དུས་མགོ་བོ་གུག་ཙམ་
བྱས་འཕྲལ་ལག་པ་མར་བཞག་ནས་དབུགས་ཆད་སོང་བ་རེད་”དེ་ནི་སྲོག་དོར་
ཡང་རྒྱུ་ནོར་འདོར་མི་ཕོད་པའི་སེར་སྣ་ཅན་གྱི་བསམ་པ་དང་ཡི་དྭགས་ལྟ་བུའི་
ཤིན་ཏུ་སྐྱུག་བྲོ་བའི་རང་བཞིན་དེ་ཤི་ཁའི་དུས་ཐུང་ནང་ནས་མཚོན་པར་བྱས་
ཡོད་པ་རེད། །
དཔེར་ན། མའོ་ཙེ་ཏུང་གིས་བྲིས་པའི་སྙན་ཚིག་སྐུ་ཞབས་ལེའུ་ཡ་ཙིའི་
སྙན་ངག་གི་ལན་དུ་1950ལོའི་ཟླ་10པར། །
མཚན་རིང་ནམ་གསལ་དཀའ་བའི་ཀྲུང་གོ་འདིར།
ལོ་བརྒྱར་གདོན་འདྲེས་བྲོ་གར་ཟང་ཟིང་འཁྲབ།
མི་དམངས་དུང་ཕྱུར་ལྔ་པོ་མཐུན་འཛོམས་མེད།
བྱ་ཕོས་སྐད་གསང་སྒྲོག་ཉིད་གནམ་འོག་གསལ།
ཡུས་ཐེན་ལ་སོགས་ཡུལ་ཁྲིའི་རོལ་མོ་དཀྲོལ།
སྙན་ངག་པ་ཡི་སྤྲོ་སེམས་སྔར་མེད་འཕེལ་”
ཞེས་སྙན་ཚིག་ཐུང་ངུ་དེའི་ནང་དུ་ཀྲུང་གོའི་སྤྱི་ཚོགས་གསར་རྙིང་གཉིས་
300



རྩོམ་རིག་རྣམ་བཤད།
ཀྱི་མི་འདྲ་བའི་ངོ་བོ་དེ་གཅིག་སྡུད་བྱས་ཡོད་པ་རེད། གོང་གི་ཚིག་ཕྲེང་གསུམ་
པོ་དེས་ཀྲུང་གོའི་ལོ་ངོ་སུམ་སྟོང་རིང་གི་བཀས་བཀོད་རྒྱུད་འཛིན་གྱི་དབང་
བསྒྱུར་འོག་ཏུ་མི་རྣམས་ནམ་གསལ་དཀའ་བའི་མཚན་མོ་བཞིན་མུན་ནག་གི་
ནང་དུ་འཚོ་བ་སྐྱེལ་དགོས་བྱུང་བ་དང༌། དེ་རྟིང་བཙན་རྒྱལ་རིང་ལུགས་དང་
བཀས་བཀོད་བརྒྱུད་འཛིན་རིང་ལུགས། དཔོན་ཉམས་རིང་ལུགས་བཅས་ཕན་
ཚུན་ངན་འབྲེལ་བྱས་ཏེ་བྱ་ངན་སྤྱོད་ངན་གྱི་སྡུག་བསྔལ་སྣ་ཚོགས་མྱོང་དགོས་
བྱུང་བ་དེ་གདོན་འདྲེས་བྲོ་གར་འཁྲབ་པ་བཞིན་བྱུང་ཡོད་པ་རེད། ཚིག་རྐང་
དེ་དག་ནས་ཀྲུང་གོའི་མི་དམངས་ཀྱི་སྡུག་བསྔལ་གྱི་ལོ་རྒྱུས་དེ་གཅིག་སྡུད་བྱས་
ཡོད་པ་རེད། ཚིག་ཕྲེང་གཤམ་འོག་དེའི་ནང་ཀྲུང་གོའི་མི་དམངས་བཅིངས་
བཀྲོལ་ཐོབ་ཅིང་མི་རིགས་རྣམས་མཉམ་དུ་དགའ་སྤྲོ་རོལ་བའི་རྣམ་པ་དེ་ཚུར་
སྣང་བྱས་ཡོད་པ་རེད། དེ་ལྟར་སྙན་རྩོམ་འདིའི་ནང་དུ་ཀྲུང་གོ་རྙིང་པ་ནས་
ཀྲུང་གོ་གསར་པར་འཕོ་འགྱུར་འགྲོ་བའི་ལོ་རྒྱུས་དེ་སྒྱུ་རྩལ་གྱིས་ཐོག་ནས་གཅིག་
སྡུད་བྱས་པ་ཞིག་ཡིན་ཞེས་བརྗོད་ནའང་ཆོག་གོ་
མཁས་པའི་དགའ་སྟོན་ལས་:
“དེ་ནས་བོད་འབངས་ཡོངས་ཀྱི་བསོད་ནམས་ནི།
སྣུམ་ཟད་མར་མེ་ལྟ་བུར་ཡལ་ལ་ཐུག །
རྗེ་ཡི་མངའ་ཐང་དགུན་ཁའི་ཆུ་བཞིན་བྲི།
རྒྱལ་ཁྲིམས་སོག་རུལ་ཕོན་ཐག་བཞིན་དུ་ཞིག་
ཆབ་སྲིད་ཕན་བདེ་ནམ་མཁའི་འཇའ་བཞིན་ཡལ།
ནག་ཕྱོགས་སྤྱོད་པ་དཔྱིད་ཀྱི་རླུང་བཞིན་ལངས་”
ཞེས་རྩོམ་པ་པོས་“སྣུམ་ཟད་མར་མེའི་” འོད་དང༌། སྐབས་དེའི་དཔལ་
འབྱོར་ནི་“ དགུན་ཁའི་ཆུ་བཞིན་” སྐམ་ལ་ ཐུག་ པ་ དང་། རྒྱལ་པོའི་ཁྲིམས་
ལུགས་ཡང་སོག་མ་རུལ་བའི་ཐག་པ་ལྟར་ཇི་ཙམ་བསྡམས་ཀྱང་ཞིག་འགྲོ་བའི་
རང་བཞིན་ཁོ་ན་ལས་མེད་པ་དང་། དམངས་ཀྱི་བདེ་སྡུག་ལ་ཕན་པར་བྱ་བའི་
301 ་



ལེའུ་གསུམ་པ། བརྩམས་ཆོས་ཀྱི་སྐོར།
ཆབ་ སྲིད་ ནི་ནམ་ མཁའི་ འཇའ་ ལྟར་ ཡལ་ ཟིན་ པ་ སོགས་ དཔེ་རུ་ བཀོད་ དེ།
སྐབས་དེ་བོད་ཀྱི་ལོ་རྒྱུས་དེ་གསོན་ཉམས་དང་གཅིག་སྡུད་ཀྱི་རང་བཞིན་་པའི་
ངང་ནས་མཚོན་པར་བྱས་ཡོད་པ་མ་ཟད། རྩོམ་པ་པོའི་སྐྱོ་ཤས་ཀྱི་སྣང་བ་ཚུར་
སྣང་ཡང་བྱས་ཡོད་པ་རེད། ཕྱོགས་གཞན་ཞིག་ནས་བལྟས་ཚེ་སྙན་རྩོམ་འདིའི་
ནང་དུ་བོད་སིལ་བུའི་དུས་རབས་ཀྱི་སྤྱི་ཚོགས་ཀྱི་རྣམ་པ་དངོས་དེ་དག་སྒྱུ་རྩལ་
གྱི་ཐོག་ནས་གཅིག་སྡུད་བྱས་པ་ཞིག་ཀྱང་ཡིན་ནོ།
གསུམ་པ། མཛེས་དཔྱོད་ཀྱི་དོན་སྙིང་ལྡན་དགོས་པ།
རྩོམ་རིག་བརྩམས་ཆོས་ནང་གི་སྒྱུ་རྩལ་གྱི་གཟུགས་བརྙན་དེ་དག་ཞིབ་ཕྲ་
དང་གསོན་ཉམས་ལྡན་པ། གཅིག་སྡུད་ཀྱི་ཁྱད་ཆོས་ལྡན་དགོས་པ་མ་ཟད།
ད་དུང་དེར་ངེས་པར་དུ་མཛེས་དཔྱོད་ཀྱི་དོན་སྙིང་ལྡན་དགོས་པ་ཞིག་ཡིན།
གལ་སྲིད་དེར་གཅིག་སྡུད་ཀྱི་རང་བཞིན་ཁོ་ན་ལྡན་པ་ལས་མཛེས་དཔྱོད་ཀྱི་དོན་
སྙིང་ལྡན་མེད་ཚེ་དེ་སྒྱུ་རྩལ་གྱི་གཟུགས་བརྙན་གྲས་སུ་ཚུད་མི་ཐུབ་བོ། དཔེར་
ན། མི་དང་རྟ། གཡག་སོགས་ཚན་རིག་གི་འགེལ་རིས་དེ་དག་ལ་ཞིབ་ཕྲའི་
ཚོར་སྣང་གི་རང་བཞིན་(གཟུགས་བརྙན་ཆ་ཚང་བར་བྲིས་ཡོད་པ་)ལྡན་ཡོད་
ལ། གཅིག་སྡུད་ཀྱི་རང་བཞིན་ཡང་ལྡན་ཡོད་པ་ཞིག་ཡིན་(རྟ་གཅིག་བྲིས་ཡོད་
ཚེ་རྟ་དེས་རྟ་ཁྱོན་ཡོངས་གཅིག་སྡུད་བྱས་ཡོད་པ་ཞིག་ཡིན་)འོན་ཏེ་མི་རྣམས་
ཀྱིས་ཚན་རིག་གི་འགེལ་རེས་དེ་དག་སྒྱུ་རྩལ་ གྱི་གཟུགས་བརྙན་ཞིག་ཏུ་ངོས་
འཛིན་བྱེད་ཀྱི་མེད་པའི་རྒྱུ་མཚན་ནི་ཚན་རིག་གི་འགེལ་རིས་དེ་དག་ལ་མིའི་
བརྩེ་དུང་གི་ཡུལ་ཁམས་འགུལ་བར་བྱེད་པའི་མཛེས་དཔྱོད་ཀྱི་དོན་སྙིང་ལྡན་
མེད་པ་དེ་ཡིན། མཛེས་དཔྱོད་ཀྱི་དོན་སྙིང་ཞེས་པ་ནི་སྒྱུ་རྩལ་ གྱི་གཟུགས་
བརྙན་དེ་དག་གིས་མི་རྣམས་ཀྱི་མཛེས་ཚོར་སློང་ཐུབ་པ་དང༌། མི་རྣམས་ཀྱི་
སེམས་ཁམས་དེ་སྒྱུ་རྩལ་གྱི་གཟུགས་བརྙན་དེ་དག་ལས་མཚོན་པའི་ཡུལ་ཁམས་
སུ་སླེབས་ཏེ་དགའ་སྐྱོ་དང་། ཞི་ཁྲོ། སྤྲོ་སྣང་སོགས་ཀྱི་ཉམས་འགྱུར་སྣ་ཚོགས་
302



རྩོམ་རིག་རྣམ་བཤད།
ཀྱི་མྱོང་ཚོར་སྐྱེ་ཐུབ་སྟེ། ཀློག་པ་པོ་རྣམས་ཀྱི་ཡིད་དབང་འཕྲོག་པར་གྱུར་རོ།
སྒྱུ་རྩལ་གྱི་གཟུགས་བརྙན་དེ་དག་ལ་མཛེས་དཔྱོད་ཀྱི་དོན་སྙིང་ལྡན་ཡོད་པའི་རྒྱུ་
རྐྱེན་ནི། གཅིག་ནས་རྩོམ་པ་པོས་མཛེས་དཔྱོད་ཀྱི་ཆོས་ཉིད་ལ་གཞིགས་ནས་
གསར་བསྐྲུན་བྱས་པ་ཞིག་དང་། གཉིས་ནས། རྩོམ་པ་པོའི་བསམ་བློའི་བརྩེ་
དུང་དང་མཛེས་དཔྱོད་ཀྱི་ཕུགས་འདུན་ལ་གཞིགས་ཏེ་གསར་བསྐྲུན་བྱས་པ་
ཞིག་ཡིན། གཟུགས་བརྙན་ གསར་ བསྐྲུན་བྱེད་ རྒྱུ་དེ་ ནི་ མཛེས་ སྡུག་ གསར་
བསྐྲུན་བྱེད་པ་ཞིག་ཡིན། རྩོམ་པ་པོས་རང་ཉིད་ཀྱི་མཛེས་དཔྱོད་ཀྱི་ཕུགས་
འདུན་ལ་གཞིགས་པ་དང༌། སྒྱུ་རྩལ་གྱི་བྱེད་ཐབས་ཡོད་ཚད་བེད་སྤྱོད་བྱས་
ནས་འཚོ་བའི་མཛེས་སྡུག་གི་རང་བཞིན་དེ་སྒྱུ་རྩལ་གྱི་མཛེས་སྡུག་ཅིག་ཏུ་བསྒྱུར་
ཏེ་ཆེས་མཛེས་ཤིང་ཡིད་དུ་འོང་བའི་སྒྱུ་རྩལ་ གྱི་གཟུགས་བརྙན་ཞིག་གསར་
བསྐྲུན་བྱེད་ཀྱི་ཡོད་པ་རེད། དེར་བརྟེན་དངོས་ཡོད་ཀྱི་འཚོ་བའི་ནང་དུ་མཛེས་
སྡུག་གི་རང་བཞིན་དེ་ཙམ་མེད་པའི་ཕྱོགས་དེ་དག་ཡང་མཛེས་སྡུག་ ཅན་དུ་
གསར་བསྐྲུན་བྱེད་ཀྱི་ཡོད་པ་སྟེ། །
མཚོན་བྱའི་ཡུལ་ཁོ་ནར་མཛེས་སྡུག་གི་རང་བཞིན་ལྡན་པ།
དེ་ནི་གཟུགས་བརྙན་ནང་དུ་གཅིག་སྡུད་བྱས་པའི་འཚོ་བའི་ནང་དོན་ཁོ་
ནར་མཛེས་སྡུག་གི་རང་བཞིན་ཆེས་ཆེར་ལྡན་པ་དང༌། གནས་ཚུལ་དེའི་འོག་
ཏུ་གཟུགས་བརྙན་གྱིས་མཚོན་པའི་མཛེས་སྡུག་གི་འཚོ་བ་དང་སྒྱུ་རྩལ་གྱི་མཛེས་
སྡུག་དེ་གཅིག་གྱུར་དུ་གནས་ཡོད། དཔེར་ན་《ཧ་མུ་ལེ་ཐའ་》ནང་གི་ཧ་མུ་ལེ་
ཐའི་གཟུགས་བརྙན་དང་《གཞོན་ནུ་ཟླ་མེད་ཀྱི་གཏམ་རྒྱུད་》ནང་གི་གཞོན་ནུ་
ཟླ་མེད་ཀྱི་གཟུགས་བརྙན་《ཁང་བརྩེགས་དམར་པོའི་རྨི་ལམ་》ནང་གི་ལིན་ཏས་
ཡུས་ཀྱི་གཟུགས་བརྙན་ལྟ་བུ་ཡིན། །
ཀྱི་མཛེས་སྡུག་གི་དམིགས་ཡུལ་ཞིག་མཚོན་པར་བྱེད་པ།
དེ་ནི་རྩོམ་པ་པོས་རྩོམ་འབྲི་བྱེད་པའི་ཡུལ་དེ་སྐྱུག་བྲོ་ལ། རྩོམ་པ་པོའི་
མཛེས་དཔྱོད་ཀྱི་ཕུགས་འདུན་དང་འགལ་ན་ཡང་གཟུགས་བརྙན་གསར་བསྐྲུན་
303



ལེའུ་གསུམ་པ། བརྩམས་ཆོས་ཀྱི་སྐོར།
བྱ་བའི་བརྒྱུད་རིམ་ནང་དུ་འབྲི་བྱའི་ཡུལ་ལ་ལས་སྣོན་དང་བསྒྱུར་བཀོད་བྱས་ཏེ།
འཚོ་བའི་སྐྱུག་བྲོའི་རང་བཞིན་དེ་སྒྱུ་རྩལ་གྱི་ཐོག་ནས་མཛེས་སྡུག་ཅན་ཞིག་ཏུ་
བསྒྱུར་གྱི་ཡོད་པ་རེད། དཔེར་ན་《པ་ལིའི་ཡེ་ཤུའི་མ་ཡུམ་མཆོད་ཁང་》ནང་གི་
ཁ་ཤིའི་མོ་ཏོ་ཡི་གཟུགས་བརྙན་ལྟ་བུ་སྟེ། ཕྱིའི་རྣམ་པ་སྐྱུག་བྲོ་ལ་སེམས་བཟང་
བ། ཡང་《ཁང་བརྩེགས་དམར་པོའི་རྨི་ལམ་》ནང་ཝང་ཤིའི་ཕུང་གི་ཕྱིའི་རྣམ་
པ་ལྷའི་སྲས་མོ་འདྲ་བ་ཞིག་དང༌། ནང་གི་སེམས་པ་དེ་ “ མདུན་དུ་ལྷ་གསོལ་
གསོལ། ལྐོག་ཏུ་འདྲེ་རྡུང་རྡུང་”དང་“མདུན་དུ་ཁ་འཇམ་ཚིག་སྙན། རྒྱབ་ཏུ་
སེམས་གནག་གདུག་རྩུབ་” ཅན་ཞིག་ཡིན། དེ་ལྟར་རྩ་བ་ནས་མི་འདྲ་བའི་
གཟུགས་བརྙན་དེ་གཉིས་ལ་མཚོན་ན། རྩོམ་པ་པོས་མཛེས་སྡུག་གི་དམིགས་
ཡུལ་ཞིག་མཚོན་ཐབས་བྱས་པ་དེ་ཡིན། །
(3)མཛེས་སྡུག་གི་རྣམ་པ་ཞིག་མཚོན་པར་བྱེད་པ། །
སྐད་ཆ་དང་སྒྲིག་བཀོད་སོགས་ཀྱི་རྣམ་པར་བརྟེན་ནས་མི་སྣའི་གཤིས་
རྒྱུད་མཚོན་པར་བྱེད་པ་དེ་རེད། རྩོམ་པ་པོས་གསར་བསྐྲུན་བྱས་པའི་སྒྱུ་རྩལ་
གྱི་གཟུགས་བརྙན་དེ་དག་སྤྱི་ཚོགས་འཚོ་བའི་ཕྱི་རོལ་གྱི་ནང་དོན་ཁོ་ན་སྟོན་པ་
ཞིག་མ་ཡིན་པར་དེའི་ནང་དུ་རྩོམ་མཁན་གྱི་མཛེས་དཔྱོད་ཀྱི་འདུ་ཤེས་དང་
མཛེས་དཔྱོད་ཀྱི་ཕུགས་འདུན་མཚོན་པར་བྱས་ཡོད་པ་རེད།
མཛེས་དཔྱོད་ཀྱི་ཕུགས་འདུན་ཞེས་པ་ནི། མཛེས་རིག་གི་བཤད་པ་ལྟར་
ན། དེ་ ནི་ མི་ རྣམས་ ཀྱིས་ སྤྱི་ཚོགས་འཚོ་ བའམ་ སྒྱུ་ རྩལ་ གྱི་ ནང་ དུ་ རེ་ ཞིང་
བསྙེགས་པར་བྱེད་པའི་ཆེས་ཕུན་སུམ་ཚོགས་ཤིང་ཆེས་མཛེས་ཤིང་སྡུག་པའི་
ཡུལ་ཅན་ཞིག་གམ་གཟུགས་བརྙན་ཞིག་ལ་ཟེར། དེ་ནི་མི་རྣམས་ཀྱི་འཚོ་བའི་
ཕུགས་འདུན་དང་ཐད་ཀར་འབྲེལ་བ་ཡོད་པ་དང་། ལོ་རྒྱུས་ཀྱི་ཆ་རྐྱེན་ངེས་
ཅན་ཞིག་ལ་བརྟེན་ནས་ཕྱི་རོལ་ཡུལ་གྱི་འཇིག་རྟེན་དང༌། རང་སྣང་འཇིག་
རྟེན་བསྒྱུར་བཅོས་བྱེད་པའི་ལག་ལེན་གྱི་བླང་བྱའམ། རེ་འདུན་དང་དམིགས་
ཡུལ་བཅས་མཚོན་པས། དེ་ནི་སྤྱི་འགྲོས་ཞིག་གམ་བློས་བཞག་གི་དོན་སྤྱི་ཞིག་
304



རྩོམ་རིག་རྣམ་བཤད།
མ་ཡིན་པར་མི་རྣམས་ཀྱིས་མཛེས་ཤིང་སྡུག་པའི་གཟུགས་བརྙན་ཞིག་ལ་རྟོག་
བཟོ་འམ་འཆར་ སྣང་བྱེད་ པའི་རྣམ་ཚུལ་ཞིག་ རེད། རྩོམ་མཁན་ གྱི་ མཛེས་
དཔྱོད་ཀྱི་ཕུགས་འདུན་ནི་དུས་རབས་ངེས་ཅན་ཞིག་གི་སྤྱི་ཚོགས་ཀྱི་འཚོ་བའི་ངོ་
བོ་ཞིག་ཁོང་དུ་ཆུད་པ་ལ་བརྟེན་ནས་མཚོན་པར་བྱས་པ་ཞིག་དང༌། དེའི་ནང་
དུ་རྩོམ་པ་ པོའི་ ཡིད་ ཀྱི་རྣམ་འགྱུར། ཡིད་ཀྱི་ཕྱོགས་ཞེན། ཡིད་ཀྱི་ གདེང་
འཇོག་ཡིད་ཀྱི་རེ་བསྙེགས་བཅས་སྒྱུ་རྩལ་གྱི་གཟུགས་བརྙན་དེ་དག་ལས་མཚོན་
པར་བྱས་ཡོད་རྐྱེན། སྒྱུ་རྩལ་གྱི་གཟུགས་བརྙན་དེ་དག་ལ་མཛེས་དཔྱོད་ཀྱི་དོན་
སྙིང་ལྡན་ཡོད་པ་མ་ཟད། ཡིད་འགུགས་ནུས་ཤུགས་ཤིན་ཏུ་ཆེན་པོ་ཡོད་པ་
ཞིག་ཡིན། རྩོམ་པ་པོའི་མཛེས་དཔྱོད་ཀྱི་ཕུགས་འདུན་ནི་སྒྱུ་རྩལ་གྱི་གཟུག ངས་
བརྙན་དེའི་ནང་དུ་“ཆུ་ནང་གི་ཚྭ་དང་མེ་ཏོག་ནང་གི་སྦྲང་རྩི་བཞིན་གཟུགས་
མེད་ཀྱང་རང་བཞིན་གནས་ཡོད་ལ། རྗེས་མེད་ཀྱང་རོ་གནས་པ་” (ཆན་ཀྲུང་
ཧུའུ་《 སྒྱུ་ རྩལ་ གྱི་ གླེང་མོལ་ ཟིན་ བྲིས་》）ལྟ་ བུར་ གནས་ ཡོད་ པ་ ཞིག་ ཡིན།
དཔེར་ན། ཐོར་སི་ཐའི་ཡིས་བརྩམས་པའི་《སླར་གསོས་》ཞེས་པའི་ནང་གི་མི་
སྣ་ཉེ་ཧེ་ལིག་ཏོ་ཕུ་དེ་“སྡིག་པར་སྡིག་པས་མི་འགོག་”པའི་ཆོས་ལུགས་ཀྱི་མཛེས་
དཔྱོད་ཕུགས་འདུན་དེ་བཅུག་ཡོད་པ་དང་། ཡང་ཡུས་གོ་ཡི་《ཡང་བའི་འཇིག་
རྟེན་》ཞེས་པའི་ནང་གི་སྒྱུ་རྩལ་གྱི་གཟུགས་བརྙན་རན་ཨང་རང་མི་ཆོས་རིང་
ལུགས་ལ་ བརྟེན་ནས་ སྡིག་ པ་ དགེ་ བར་ བསྒྱུར་ བའི་ མཛེས་དཔྱོད་ཀྱི་ཕུགས་
འདུན་དེ་བཅོལ་ཡོད་པ་རེད། དཔེར་ན་《གླིང་གེ་སར་རྒྱལ་པོའི་སྒྲུང་》ནང་གི་
གེ་སར་རྒྱལ་པོའི་གཟུགས་བརྙན་དེར་“ མ་རུངས་པ་ཐམས་ཅད་དབང་འདུལ་
ཁ་གནོན། དབང་གཤེད་ ཅན་རྣམས་གཉའ་ནས་མནན། ཉམ་ཐག་རྣམས་
བྱམས་ཀྱིས་སྐྱོང་། མི་རྣམས་བདེ་ལ་འགོད་རྒྱུ་” ཅེས་ པའི་མཛེས་དཔྱོད་ཀྱི་
ཕུགས་འདུན་དེ་འགོ་ནས་མཇུག་བར་བཅུག་ཡོད་པ་རེད། རྩོམ་པ་པོ་རྣམས་
ཀྱིས་བརྩམས་ཆོས་གསར་ བསྐྲུན་བྱེད་ སྐབས་ མཛེས་དཔྱོད་ ཀྱི་ལྟ་ཚུལ་དང་
མཛེས་དཔྱོད་ཀྱི་ཕུགས་བསམ་ལ་གཞིགས་ཏེ། ཁོང་ཚོའི་དགའ་སྐྱོ་དང་ཞི་ཁྲོ།
305



ལེའུ་གསུམ་པ། བརྩམས་ཆོས་ཀྱི་སྐོར།
བརྩེ་གདུང་སོགས་སྒྱུ་རྩལ་གྱི་གཟུགས་བརྙན་དེ་དག་ནང་འདྲེས་པར་བྱས་ཡོད་
རྐྱེན་ཉི་ཟླ་སྐར་གསུམ་དང་། རི་ཆུ་དང་། བྱ་བྱེའུ། མི་སྣའི་ཕྱག་རྗེས་སོགས་
ལ་ཡང་མཛེས་དཔྱོད་ཀྱི་དོན་སྙིང་ལྡན་ཡོད་པ་ཞིག་ཡིན།
དཔེར་ན། མི་ལ་རས་པ་ལ་ཕྱི་ནང་གསང་གསུམ་གྱི་རྫོང་བཅོ་བརྒྱད་ཡོད་
པ་དང༌། དེ་དག་ནི་ཁོང་གི་སྒྲུབ་གནས་ཡིན་པས་ས་ཆ་དེ་དག་གི་རང་བྱུང་ཡུལ་
ལྗོངས་དང་། དུས་་བཞིའི་གནམ་གཤིས་ཀྱི་འགྱུར་ལྡོག་བཅས་ལ་རྒྱུས་མངའ་ཆེ་
བ་དང༌། དེ་ལ་སྐྱེས་པའི་ནགས་ཚལ་དང༌། བཞུར་བའི་ཆུ། འཕུར་བའི་བྱ་
སོགས་ནི་རྣལ་འབྱོར་བ་ཁོང་གི་སྐྱོ་གྲོགས་ཡིན་པ་དང་། ཡུལ་དེ་གའི་རི་ཆུ་དང༌།
བྱ་བྱེའུ་སོགས་ལ་བརྩེ་གདུང་ཟབ་མོ་ཡོད་པ་རེད། རྩོམ་པ་པོས་རྐྱང་འཕན་
ནམ་མཁའ་རྫོང་གི་ཡུལ་ལྗོངས་དེ། སྟེང་ན་ལྷོ་སྤྲིན་སྨུག་པོ་འཐིབ། འོག་ན་
གཙང་ཆབ་སྔོན་མོ་འབབ། མདུན་ན་སྤང་སྟེང་དུ་མེ་ཏོག་སྣ་ཚོགས་བཞད་པ་
དང༌། དེར་གནས་ཀྱི་རི་དྭགས་གཅན་གཟན་དང་བྱ་བྱེའུ་སོགས་རང་འདོད་
ཀྱིས་བློ་བདེ་བག་ཕེབས་དང་རྩེ་འཇོར་རོལ་བ་སོགས་བཀོད་དེ། རྩོམ་པ་པོས་
རང་ཡུལ་གྱི་ཡུལ་ལྗོངས་ལ་བཅངས་པའི་དགའ་ཞེན་དང་བརྩེ་གདུང་དེ་མཚོན་
པར་བྱས་ཡོད་པ་རེད། ཀློག་པ་པོ་རྣམས་ཀྱིས་མགུར་དེ་ཡི་ནང་ནས་བོད་ས་
མཐོའི་མཛེས་སྡུག་གི་རང་བཞིན་ཤེས་ཚོར་བྱེད་ཐུབ་པ་མ་ཟད། རང་བཞིན་དུ་
མཛེས་སྡུག་གི་བརྩེ་གདུང་ཟབ་མོ་ཞིག་བློར་འཆར་ཏེ་བོད་ས་མཐོའི་མཛེས་སྡུག་
གི་ཡུལ་ལྗོངས་ལ་དགའ་ཞེན་དང་སྲུང་སྐྱོབ་བྱེད་པའི་བསམ་བློ་ཞིག་མངོན་པར་
སྐྱེས་ཐུབ་པའོ། དེ་ནི་མགུར་དེའི་སྒྱུ་རྩལ་གྱིས་མི་རྣམས་ཀྱིས་སེམས་ཁམས་སུ་
མཛེས་ཚོར་སློང་ཐུབ་པ་མ་ཟད། མགུར་དེར་ཡོད་པའི་སྒྱུ་རྩལ་གྱི་མཛེས་དཔྱོད་
ཀྱི་དོན་སྙིང་ཡང་དེ་ཡིན་ནོ། །
མདོར་ན། བརྩམས་ཆོས་ཀྱི་གཟུགས་བརྙན་ལ་ཞིབ་ཕྲ་དང་། གསོན་
ཉམས་ལྡན་པ། གཅིག་སྡུད་ཀྱི་རང་བཞིན་ལྡན་པ། ཕྱོགས་གཞན་ཞིག་ནས་
བརྗོད་ཚེ། གོང་སྨོས་ཀྱི་ཁྱད་ཆོས་དེ་དག་ལྡན་པའི་བརྩམས་ཆོས་ཤིག་ཡིན་ཚེ།
306



རྩོམ་རིག་རྣམ་བཤད།
སྤྱིར་ལེགས་གྲུབ་བྱུང་བའི་བརྩམས་ཆོས་ཤིག་ཏུ་རྩིས་ན་ཆོག་པ་ཞིག་ཡིན་ནོ།
དེ་མིན་ང་ཚོས་ད་དུང་གཟུགས་བརྙན་(གཟུགས་སྣང་)དང་སྒྱུ་རྩལ་གྱི་
གཟུགས་བརྙན། གཟུགས་བརྙན་ གྱི་ རང་ བཞིན་ ལྡན་ པ་ ཞེས་ པའི་ ཐ་སྙད་
གསུམ་པོའི་གོ་དོན་ལ་དབྱེ་ཞིབ་བྱེད་དགོས་པ་ཞིག་ཡིན། །
གཟུགས་བརྙན་ཞེས་པར་གོ་དོན་གཉིས་ལྡན་ཡོད་པ་སྟེ། གཅིག་ནི་ཕྱི་
རོལ་ཡུལ་དུ་གནས་པའི་བྱ་དངོས་ཀྱི་དབྱིབས་དང་རྣམ་པར་བརྗོད་པ་ཞིག་དང་།
གཉིས་ནི་སྒྱུ་རྩལ་གྱི་གཟུགས་བརྙན་ལ་དམིགས་སུ་བཀར་ནས་བརྗོད་པ་ཞིག་
ཡིན། དེ་ལྟར་གཟུགས་བརྙན་ཞེས་པར་གོ་དོན་ཁྱབ་ཆེ་ཆུང་གི་དབྱེ་བ་ཡོད་པ་
དང་། ཁྱབ་ཆེ་བའི་གོ་དོན་ནི་བྱ་དངོས་ཀྱི་གཟུགས་དབྱིབས་མཐའ་དག་ལ་
དམིགས་པ་ཞིག་དང༌། ཁྱབ་ཆུང་བའི་གོ་དོན་ནི་སྒྱུ་རྩལ་གྱི་གཟུགས་བརྙན་ལ་
དམིགས་པ་ཞིག་ཡིན་ཞིང་། རྩོམ་རིག་གི་རིགས་པའི་གཞུང་ལུགས་ནང་དུ་
བརྗོད་པའི་གཟུགས་བརྙན་ཞེས་པའི་གོ་དོན་ཕལ་ཆེ་བ་ནི་སྒྱུ་རྩལ་གྱི་གཟུགས་
བརྙན་ལ་བརྗོད་པ་ཞིག་ཡིན།
སྒྱུ་རྩལ་གྱི་གཟུགས་བརྙན་ཞེས་པ་ནི་རྩོམ་རིག་ནང་གི་མི་སྣའི་གཟུགས་
བརྙན་དང་དེ་དང་འབྲེལ་ཡོད་ཀྱི་འཚོ་བའི་གནས་ཚུལ་གྱི་གཟུགས་བརྙན་ལ་
བརྗོད་པ་ཞིག་ཡིན།
གཟུགས་བརྙན་གྱི་རང་བཞིན་ཞེས་པ་ནི་བརྩམས་ཆོས་ནང་གི་གསོན་
ཉམས་ལྡན་པའི་དཔེ་དྲངས་པ་དང་རྒྱན་ཚིག་སོགས་ལ་དམིགས་པ་ཞིག་ཡིན།
འོན་ཏེ་དེ་དག་སྒྱུ་རྩལ་གྱི་གཟུགས་བརྙན་ཆ་ཚང་ཞིག་གྲུབ་མི་ཐུབ་པར་བརྟེན་
དེ་དག་ལ་གཟུགས་བརྙན་གྱི་རང་བཞིན་ལྡན་པ་ཞེས་བརྗོད་པ་ལས་གཟུགས་
བརྙན་གྱི་རང་བཞིན་ལྡན་པ་ཙམ་ལ་སྒྱུ་རྩལ་གྱི་གཟུགས་བརྙན་ཞེས་བརྗོད་མི་
ཐུབ་བོ།
307



ལེའུ་གསུམ་པ། བརྩམས་ཆོས་ཀྱི་སྐོར།
1. སྒྱུ་རྩལ་གྱི་གཅིག་སྡུད་རང་བཞིན་ལྡན་དགོས་ཞེས་པའི་གོ་དོན་ཅི་ཡིན་ནམ།
2. རྩོམ་པ་པོའི་མཛེས་དཔྱོད་ཀྱི་ཕུགས་འདུན་ཞེས་པའི་གོ་དོན་གང་ཡིན། །
3. དཔེ་མཚོན་གྱི་གཟུགས་བརྙན་ཞེས་པར་རྩ་བའི་ཁྱད་ཆོས་གང་ཡོད་དམ།
4. དཔེ་མཚོན་གྱི་གཟུགས་བརྙན་ཞེས་པའི་གོ་དོན་ཅི་འདྲ་ཡིན་ནམ། །
308



རྩོམ་རིག་གི་རྣམ་བཤད།
ས་བཅད་གཉིས་པ། དཔེ་མཚོན་གྱི་གཟུགས་བརྙན་སྐོར།
དཔེ་མཚོན་གྱི་གཟུགས་བརྙན་ཞེས་པ་ནི་ཚད་མཐོའི་སྒྱུ་ རྩལ་གྱི་གཅིག་
སྡུད་རང་བཞིན་ལྡན་ཡོད་པ་མ་ ཟད། ད་དུང་བྱེ་ བྲག་ གི་ ཁྱད་ཆོས་ མངོན་
གསལ་དོད་པོ་ཡོད་པའི་སྒྱུ་རྩལ་གྱི་གཟུགས་བརྙན་ལ་བརྗོད་པ་ཞིག་ཡིན། །
སྒྱུ་རྩལ་གྱི་དཔེ་མཚོན་ལ་དཔེ་མཚོན་གྱི་མི་སྣའང་ཟེར་ལ། བསྡུས་ནས་
དཔེ་མཚོན་ཞེས་བརྗོད་ན་ཆོག དོན་སྤྱི་འདི་ཉིད་ནི་བརྩམས་སྒྲུང་དང་ཡང་ན་
དོན་བརྗོད་རང་བཞིན་ལྡན་པའི་རྩོམ་རིག་གི་ནང་དུ་གསར་བཟོ་བྱས་པའི་རིན་
ཐང་ཆེ་བའི་མི་སྣའི་གཟུགས་བརྙན་ལ་དམིགས་ནས་བསྟན་པ་ཞིག་ཡིན་པ་དང་།
དེ་ལ་མི་སྣའི་གཟུགས་བརྙན་ཕལ་པ་མཐའ་དག་གི་ཁྱད་ཆོས་གཞིར་བཞག་སྟེང་
དུ་ད་དུང་ཐུན་མོང་མིན་པའི་ཁྱད་ཆོས་དུ་མ་ལྡན་པ་ཞིག་ཡིན་ནོ།
དཔེ་མཚོན་གྱི་གཟུགས་བརྙན་དང་སྤྱིར་བཏང་གི་གཟུགས་བརྙན་གཉིས་
བསྡུར་ཞིབ་ཅིག་བྱས་ཚེ། འཚོ་བ་གཅིག་སྡུད་བྱེད་པའི་གཏིང་ཟབ་ཚད་དང་རྒྱ་
ཁྱོན་མི་འདྲ་བ་སྟེ། སྤྱིར་བཏང་གི་གཟུགས་བརྙན་ནི་ཚད་དམའ་བའི་སྒྱུ་རྩལ་
གྱིས་གཅིག་སྡུད་བྱས་པ་ཞིག་ཡིན་ལ། གཟུགས་བརྙན་དེ་རིགས་ནི་རྩོམ་རིག་གི་
ནང་དུ་གནས་ཚུལ་འགའ་རེའི་འོག་ཏུ་མངོན་པ་ཙམ་ལས་གནས་ཚུལ་གཞན་
ཞིག་ཏུ་འཕོ་འགྱུར་འགྲོ་སྐབས་གཟུགས་བརྙན་དེ་རིགས་ཡང་རང་བཞིན་དུ་
ནུབ་འགྲོ་ཡི་ཡོད་པ་རེད།
དཔེར་ན་《གླིང་གེ་སར་རྒྱལ་པོའི་སྒྲུང་》ནང་གཤམ་འོག་གི་མི་སེར་ཕལ་
པའི་གཟུགས་བརྙན་ཤིན་ཏུ་མང་པོ་ཡོད་ཀྱང་སྤྱིར་བཏང་ཐོག་བརྩམས་ཆོས་
ནང་ཐེངས་གཅིག་ཐོན་ཏིང་རང་བཞིན་དུ་ནུབ་འགྲོ་ཀྱི་ཡོད་པ་རེད།
དཔེ་མཚོན་གྱི་གཟུགས་བརྙན་ནི་བརྩམས་ཆོས་ཀྱི་ནང་དུ་ཚད་མཐོའི་སྒྱུ་
309



ལེའུ་གསུམ་པ། བརྩམས་ཆོས་ཀྱི་སྐོར།
རྩལ་གྱིས་གཅིག་སྡུད་བྱས་པ་ཞིག་ཡིན་པ་མ་ཟད། རྩོམ་པ་པོས་གང་ཐུབ་ཅི་
ཐུབ་ཀྱིས་འབྲི་བཞེངས་བྱེད་ པའི་གཙོ་བོའི་མི་སྣ་དེ་ཡིན་པ་དང་། མི་སྣ་དེ་
རིགས་ནི་བརྩམས་ཆོས་ཁྱོན་ཡོངས་ཀྱི་ནང་དུ་གསལ་ཡོད་པ་ཞིག་ཡིན། དཔེར་
ན་《གླིང་གེ་སར་རྒྱལ་པོའི་སྒྲུང་》ནང་གི་གེ་སར་རྒྱལ་པོ་དང༌། སྤྱི་དཔོན་རོང་
ཚ་ཁྲ་རྒན། འབྲུག་མོ། ཚ་ ཤང་འདན་མ་བྱང་ཁྲ་སོགས་ནི་དཔེ་མཚོན་གྱི་
གཟུགས་བརྙན་ཞིག་ཡིན། དེ་ལྟར་དཔེ་མཚོན་གྱི་གཟུགས་བརྙན་དང་ཕལ་
པའི་གཟུགས་བརྙན་གྱི་འབྲེལ་བ་ནི་གཙོ་ཕལ་གྱི་འབྲེལ་བ་ཞིག་ཡིན་ལ། ཕལ་
པའི་གཟུགས་བརྙན་མང་པོ་ཞིག་རྩོམ་འབྲི་མ་བྱས་ཚེ། དཔེ་མཚོན་གྱི་གཟུགས་
བརྙན་ཡང་གསར་བསྐྲུན་བྱེད་མི་ཐུབ་བོ། །
རྩོམ་རིག་གི་བརྩམས་ཆོས་ནང་དུ་དཔེ་མཚོན་ གྱི་གཟུགས་བརྙན་ཞིག་
མེད་ན་རྩོམ་རིག་དེར་ཉམས་པ་མེད་པའི་ཡིད་འགུགས་པའི་བླ་སྲོག་ཡོང་མི་ཐུབ་
པ་དང༌། བརྩམས་ཆོས་ཀྱི་ནང་དུ་སྤྱིར་བཏང་གི་གཟུགས་བརྙན་མང་པོ་ཞིག་
ཡོད་སྲིད་ཀྱང་དཔེ་མཚོན་གྱི་གཟུགས་བརྙན་ནི་ཆེས་ཁྱད་དུ་འཕགས་ཤིང་གྲུབ་
འབྲས་ཆེ་ཆེར་ཐོབ་ཡོད་པའི་བརྩམས་བྱའི་ནང་ནས་མཐོང་ཐུབ་པ་ཞིག་ཡིན།
དང་པོ། གོ་དོན་འགྲེལ་བ།
ཅི་འདྲ་ཞིག་ལ་དཔེ་མཚོན་གྱི་གཟུགས་བརྙན་ཟེར་རམ།
མི་རྣམས་ཀྱི་གནད་དོན་འདིའི་ཐད་ལྟ་ཚུལ་སྣ་ཚོགས་པ་ཞིག་མཆིས་ལ།
གནད་དོན་འདིའི་ཐད་ཞིབ་འཇུག་བྱེད་སྔ་ཤོས་ནི་ནུབ་ཕྱོགས་ཁུལ་དུ་ཡིན་ཞིང་།
ཆེས་སྔ་ཤོས་འདོན་མཁན་ནི་ལོ་མ་རྒྱལ་ཁབ་ཀྱི་ཧའ་ལའ་སི་(སྤྱི་ལོའི་སྔོན་གྱི་ལོ་
65 – སྤྱི་ལོ་8) དང་དེ་རྟིང་ཕ་རན་སིའི་རྩོམ་རིག་རིགས་པའི་གཞུང་ལུགས་
མཁན་པུ་འ་ལོའོ་(1636 - 1711)ཡིས་《སྙན་ངག་གི་སྒྱུ་རྩལ་》ཞེས་པའི་ནང་
དུ་“རིགས་སྐྱེས་མི་འདྲ་བ་”ཞེས་པའི་འདོད་ཚུལ་བཏོན་ཞིང༌། དཔེ་མཚོན་གྱི་
310



རྩོམ་རིག་གི་རྣམ་བཤད།
གཟུགས་བརྙན་གསར་བསྐྲུན་བྱེད་རྒྱུའི་ཐད་ལ་ཡང་བཟོ་པ་དང་ཞིང་པ་དམག་
མི་སོགས་ཁག་བགོས་ཀྱིས་གསར་བསྐྲུན་བྱེད་གཞི་ཞིག་ཏུ་བཞག་ཡོད་པ་རེད།
དེ་ནི་དཔེ་མཚོན་གྱི་གཟུགས་བརྙན་གསར་བསྐྲུན་བྱེད་པའི་སྐོར་གྱི་ཆེས་ཐོག་
མའི་ལྟ་ཚུལ་དེ་ཡིན། འོན་ཏེ་ལྟ་ཚུལ་དེའི་ཤུགས་རྐྱེན་ནི་ཤིན་ཏུ་ཆེ་བ་ཞིག་ཡིན།
དཔེ་མཚོན་གྱི་གཟུགས་བརྙན་ཞིག་ཡིན་ཕྱིར་དེར་དམིགས་བསལ་གྱི་བྱེ་བྲག་གི་
རང་བཞིན་ལྡན་དགོས་ལ། ད་དུང་དེར་ཡོངས་ཁྱབ་ཀྱི་སྤྱི་ཡོངས་ཀྱི་རང་བཞིན་
ལྡན་དགོས་པ་ཞིག་རེད་ལ། དཔེ་མཚོན་གྱི་མི་སྣ་དེའི་ཐོག་ནས་གྲལ་རིམ་དང་
ཡང་ན་རིམ་གྲས་གང་ཞིག་གི་ཁོངས་སུ་གཏོགས་པ་ཡིན་མིན་ཡང་གསལ་པོར་
མཚོན་དགོས་པ་ཞིག་ཡིན། འོན་ཏེ་དཔེ་མཚོན་གྱི་མི་སྣ་དེ་ནི་མི་མི་འདྲ་བ་ཁག་
སོ་སོའི་གཟུགས་བརྙན་ལ་འགྲེལ་བཤད་བྱས་པ་ཞིག་མ་ཡིན། དེ་སྔོན་དཔེ་
མཚོན་གྱི་མི་སྣའི་གཟུགས་བརྙན་གསར་བསྐྲུན་བྱེད་རྒྱུའི་ཐད་གྲལ་རིམ་གྱི་རང་
བཞིན་དེ་གཙོ་བོར་འཛིན་ཞིང་ཁོང་ཚོའི་ལྟ་ཚུལ་དུ་གྲལ་རིམ་རེ་ལ་དཔེ་མཚོན་
གྱི་རང་བཞིན་ ལྡན་ པ་ རེ་སྦྱར་དགོས་པ་དང་། ཐ་ན་ བཟོ་པ་དང་ཞིང་ པ།
དམག་མི་སོགས་ཁག་བགོས་ཀྱིས་དཔེ་མཚོན་གསར་བསྐྲུན་བྱེད་གཞི་ཞིག་ཏུ་
བཞག་པ་དང༌། བརྩམས་ཆོས་ནང་དུ་བཟོ་པའི་གཟུགས་བརྙན་ཞིག་གསར་
བསྐྲུན་བྱས་ཡོད་ཚེ་དེས་བཟོ་པ་ཁོ་ནར་ཁྱབ་པ་ལས་སྤྱི་ཚོགས་འདིའི་ཐོག་ཏུ་
གནས་པའི་མི་སྣ་གཞན་ལ་ཁྱབ་མི་ཐུབ་པ་ཞིག་ཏུ་ངོས་འཛིན་བྱས་ཡོད་པ་དང༌།
འཚོ་བ་དངོས་ཀྱི་ནང་དུ་གྲལ་རིམ་གཅིག་པ་ཡིན་པའི་མི་རྣམས་ཀྱིས་ཀྱང་སོ་
སོའི་བྱེ་བྲག་གི་རང་བཞིན་མི་འདྲ་བ་སྣ་ཚོགས་མཚོན་པར་བྱེད་ཀྱི་ཡོད་རྐྱེན།
གྲལ་རིམ་གཅིག་ལ་དཔེ་མཚོན་གཅིག་རང་ལས་མེད་པ་ཞིག་མ་ཡིན། དངོས་
ཡོད་འཚོ་བའི་ནང་དུ་མི་རྣམས་ཀྱི་ངོས་འཛིན་ཚུལ་དང་འདོད་ཕྱོགས། ཞེན་
ཆགས། སྡང་ སེམས་ སོགས་ནི་རྙོག་ འཛིང་ ཤིན་ ཏུ་ ཆེ་ བ་ དང་། ཁོང་ཚོའི་
གཤིས་རྒྱུད་དང་སྤྱི་ཚོགས་ཀྱི་ཤུགས་རྐྱེན་དང་ལེན་བྱ་རྒྱུའི་ཐད་ཁྱད་པར་ཆེ་ལ་
སྣེ་མང་འཛོམས་པ་ཞིག་ཡིན་རྐྱེན། གནད་དོན་འགའ་ཞིག་གིས་གྲལ་རིམ་གྱི་
311



ལེའུ་གསུམ་པ། བརྩམས་ཆོས་ཀྱི་སྐོར།
རང་བཞིན་གཅིག་སྡུད་བྱེད་ཐུབ་པ་ཞིག་མ་ཡིན།
གྲལ་རིམ་གཅིག་པ་ཡིན་པའི་མི་རྣམས་ཀྱི་ངོས་ནས་ཞུས་ན། མི་འགའ་
རེས་གནད་དོན་འདི་འདྲ་འགའ་ཞིག་གི་ཐོག་ཏུ་གྲལ་རིམ་དེའི་འདུ་ཤེས་མངོན་
གསལ་དོད་པོ་ཡོད་པ་ཞིག་ཡིན་ལ། འགའ་རེས་གྲལ་རིམ་དེའི་འདུ་ཤེས་མངོན་
གསལ་དེ་ཙམ་མེད་ པ་དང་ ཐ་ན་ རང་ གི་ གྲལ་ རིམ་དེར་རྒྱབ་གཏོད་བྱས་ཏེ།
གྲལ་རིམ་གཞན་ཞིག་གི་ཕྱོགས་སུ་ལངས་འགྲོ་ཡི་ཡོད་པ་རེད། དེའི་ཐོག་ནས་
གྲལ་རིམ་གཅིག་གི་ཁོངས་སུ་གཏོགས་པའི་མི་རྣམས་ཀྱི་བསམ་བློའི་འདུ་ཤེས་
དང་ཞེན་ཆགས་སོགས་མཚོན་ཚུལ་ཤིན་ ཏུ་མང་བ་ཞིག་ཡིན་ པ་ལས་ གཅིག་
མཚུངས་སུ་གནས་པ་ཞིག་མ་ཡིན་པར་བརྟེན། གྲལ་རིམ་གཅིག་ལ་དཔེ་མཚོན་
གཅིག་རང་ལས་མེད་ཅེས་བརྗོད་མི་ཐུབ་པ་ཞིག་ཡིན། དཔེ་མཚོན་གྱི་མི་སྣ་
ཞིག་ཡིན་ཕྱིར་དེར་ངེས་པར་དུ་གྲལ་རིམ་གྱི་རང་བཞིན་གཅིག་སྡུད་བྱ་དགོས་པ་
ཞིག་ཡིན་ལ། ད་དུང་སྤྱི་ཚོགས་ཁྱོན་ཡོངས་ཀྱི་རང་བཞིན་ཡང་གཅིག་སྡུད་བྱེད་
དགོས་པ་ཞིག་ཡིན།
དེ་རྟིང༌1806ལོར་ཧེ་ཀོར་གྱིས་《བསམ་པའི་སྣང་ཚུལ་རིག་པ་》ཞེས་པའི་
ནང་དུ་“དེ་ནི་” “དེ་ཉིད་” ཡིན་པ་དང་ “ རང་གཤིས་ཅན་” དུ་འགྱུར་དགོས་
པའི་འདོད་ཚུལ་བཏོན་ཡོད་པ་རེད་ལ། 1885ལོར་ཨེན་ཀི་སིས་“ མི་སུ་ཡིན་
ཡང་རང་ཉིད་དཔེ་མཚོན་ཞིག་ཡིན་པ་དང་ཆབས་ཅིག་མི་རང་ག་བ་ཞིག་ཀྱང་
རེད། དེ་ཡང་ཧེ་ཀོར་གྱིས་བཤད་པ་ལྟར་“དེ་ནི་”” “དེ་ཉིད་”ཡིན་པ་དང་དེ་དེ་
བཞིན་པ་ཞིག་རེད་”(《མིན་ཁོ་ཚེ་ཅི་ལ་སྤྲིངས་》ཅེས་གསུངས་ པ་དང་དཔེ་
མཚོན་གྱི་མི་སྣ་ཞིག་ཡིན་ཕྱིར་“དེ་ནི་” “དེ་ཉིད་” ཡིན་ཟེར་བ་ནི་མི་སྣར་རང་
གཤིས་དེ་ཁོ་ན་ཉིད་ལྡན་དགོས་པ་ལས། དེ་དང་མི་འདྲ་ བའི་ རང་ གཤིས་
གཞན་ཞིག་ལྡན་ཡོད་ཚེ་རང་གཤིས་ཅན་དུ་འགྱུར་བའི་ཁྱད་ཆོས་མེད་པར་གྱུར་
བ་རེད། འོན་ཏེ་“དེ་ཉིད་” ཀྱི་རང་གཤིས་དེས་སྤྱི་ཚོགས་ཀྱི་འཚོ་བའི་ཕྱོགས་
འགའ་ཤས་ཀྱི་ཐུན་མོང་གི་རང་གཤིས་ཁྱད་ཆོས་གཅིག་སྡུད་བྱ་དགོས་པ་མ་ཟད།
312



རྩོམ་རིག་གི་རྣམ་བཤད།
ད་དུང་དེར་ཡོངས་ཁྱབ་ཀྱི་རང་བཞིན་དེ་བས་རྒྱ་ཆེན་པོ་ལྡན་དགོས་པ་ཞིག་
ཡིན། མ་ཁེ་སིས་དཔེ་མཚོན་གྱི་མི་སྣའི་སྐོར་གསུང་དོན་“ གཙོ་བོའི་མི་སྣ་དེས་
གྲལ་རིམ་ངེས་ཅན་ཞིག་དང་ཕྱོགས་ལྷུང་ངེས་ཅན་ཞིག་མཚོན་ཐུབ་པ་མ་ཟད།
དུས་རབས་ངེས་ཅན་ཞིག་གི་བསམ་བློ་མཚོན་དགོས”ཞེས་གསུངས། དེ་རྟིང་
སྤྱི་ཡོངས་ཀྱི་རང་བཞིན་དང་རང་གཤིས་ཅན་ཟུང་འབྲེལ་བྱས་ཏེ་རྩོམ་འབྲི་བྱ་
དགོས་པའི་ཐབས་ཤེས་སུ་འཕེལ་རྒྱས་ཕྱིན་ཡོད་པ་རེད། དེ་ལྟར་དཔེ་མཚོན་གྱི་
མི་སྣ་ཞིག་ཡིན་ཕྱིར་དེར་བྱེ་བྲག་ གི་ རང་བཞིན་བརྒྱུད་དེ་ ཐུན་མོང་གི་རང་
བཞིན་མཚོན་པར་བྱས་པ་ཞིག་དང༌། དམིགས་བསལ་གྱི་བྱ་དངོས་བརྒྱུད་དེ་
སྤྱིར་བཏང་མཚོན་པར་བྱ་བ་ཞིག་ཡིན།
གཉིས་པ། དཔེ་མཚོན་གཟུགས་བརྙན་གྱི་ཁྱད་ཆོས་སྐོར། ་
དཔེ་མཚོན་གྱི་གཟུགས་བརྙན་ལ་རང་གཤིས་ཕྱོགས་ཀྱི་ཁྱད་ཆོས་དང་སྤྱི་
ཡོངས་ཀྱི་ཁྱད་ཆོས་ལྡན་དགོས་པ་ཞིག་ཡིན། དཔེ་མཚོན་གྱི་གཟུགས་བརྙན་དེ་
ཡང་ཐོག་མར་ངེས་པར་དུ་ཞིབ་ཕྲ་ཞིག་ཡིན་དགོས་པ་ལས་སྤྱི་འགྲོས་ཞིག་མ་
ཡིན་པ་མ་ཟད། དཔེ་མཚོན་གྱི་གཟུགས་བརྙན་ནི་ནམ་ཡང་གསོན་ཉམས་ལྡན་
པ་དང༌། དམིགས་བསལ་ཡིན་པ། མི་རྣམས་ཀྱིས་མཛེས་ཚོར་སློང་ཐུབ་པའི་
རང་གཤིས་ཅན་གྱི་རྣམ་པ་དེ་ཡིན་དགོས། འོན་ཏེ་སྒྱུ་རྩལ་གྱི་གཟུགས་བརྙན་
ཞིག་ལ་བྱེ་བྲག་གི་རང་བཞིན་ལྡན་པ་ཙམ་ལས་སྤྱི་ཡོངས་ཀྱི་རང་བཞིན་ཚུར་
སྣང་བྱས་མེད་ཚེ། དེར་དཔེ་མཚོན་གྱི་གཟུགས་བརྙན་ཞེས་བརྗོད་མི་ཐུབ།
དེར་བརྟེན་དཔེ་མཚོན་གཟུགས་བརྙན་གྱི་ཐུན་མོང་གི་རང་བཞིན་ཞེས་པ་ནི་སྒྱུ་
རྩལ་གྱི་གཟུགས་བརྙན་དེ་དག་བརྒྱུད་དེ་སྤྱི་ཚོགས་ཀྱི་འཚོ་བའི་ངོ་བོ་དང་ཆོས་
ཉིད་འགའ་ཞིག་ཚུར་སྣང་བྱེད་དགོས་པ་རེད།
དཔེ་མཚོན་གྱི་གཟུགས་བརྙན་ཞིག་ཡིན་ཚེ་དེར་ཆ་རྐྱེན་ནམ་ཁྱད་ཆོས་
313



ལེའུ་གསུམ་པ། བརྩམས་ཆོས་ཀྱི་སྐོར།
གསུམ་ འཛོམས་ དགོས་ པ་ སྟེ། གཅིག་ དཔེ་ མཚོན་ གྱི་ གཟུགས་ བརྙན་ དེ་
གཟུགས་བརྙན་ཕལ་པ་གང་ཞིག་ལས་ཀྱང་མངོན་པར་གསལ་བ་དང་འབུར་དུ་
ཐོན་པ། ཐ་ན་ཁྱད་མཚར་ཆེ་བའི་རང་བཞིན་རང་ག་བ་ཞིག་ཡིན་དགོས་ལ།
གསར་བསྐྲུན་གྱི་རང་བཞིན་ཚད་དེ་ལད་ཟློས་མ་ཡིན་ལ་མཚུངས་ཟླ་གཞན་གང་
ཡང་མེད་པའི་མཐོ་ཚད་གཅིག་ཏུ་སླེབས་དགོས་སོ། །
གཉིས། གཟུགས་བརྙན་དེའི་ཁྱད་པར་བའི་རང་བཞིན་ནང་དུ་རིགས་
གྲས་འདིའམ་རིགས་གྲས་དེ་ཡི་རང་བཞིན་ཁྱད་ཆོས་སྣ་ཚོགས་གཅིག་ཏུ་འདུས་
ཡོད་པ་དང་། གྲལ་རིམ་ཞིག་གམ་རིམ་གྲས་ཤིག་ཡང་ན་སྤྱི་ཚོགས་ཀྱི་ཚོགས་པ་
ཞིག་གམ། ཡང་ན་སྤྱི་ཚོགས་ཀྱི་རྒྱ་ཁྱོན་དེ་ལས་ཆེ་བའི་ཐུན་མོང་མ་ཡིན་པ་ངེས་
ཅན་ཞིག་སྟེ། ཁྱབ་ཕྱོགས་ངེས་ཅན་ཞིག་གི་མིའི་བསམ་པའི་རང་བཞིན་ཐུན་
མོང་བ་ཞིག་གཅིག་འདུ་བྱས་ཏེ། ཡོངས་ཁྱབ་ཀྱི་རང་བཞིན་དེ་ལས་ཆེ་བ་ཞིག་
གསལ་བར་བསྟན་ནས། མི་རྣམས་ལ་སྤྱི་ཚོགས་ཀྱི་མིའི་རིགས་གྲས་ག་གེ་མོའི་
གདོང་རིས་ཇི་བཞིན་མཚོན་པར་བྱས་ཐོག་དེ་ལ་ཆ་རྒྱུས་ཡོད་པར་འདྲ་བའི་སྣང་
བ་སྟེར་དགོས།
གསུམ་པ། དཔེ་མཚོན་གཟུགས་བརྙན་གྱི་ཁྱད་ཆོས་རང་ག་བ་དང་ཁྱད་
ཆོས་ཐུན་མོང་བ་གཉིས་འོ་ཆུ་བཞིན་འདྲེས་པར་བྱས་ཏེ། གཟུགས་བརྙན་སྤྱིའི་
ནང་དུ་ལོ་རྒྱུས་ཀྱི་དོན་གནད་དང་གཏིང་ཟབ་པའི་བསམ་བློ་འདུས་ཡོད་པ་
དང༌། དེས་སྤྱི་ཚོགས་ཀྱི་འཚོ་བ་དངོས་ཀྱི་རང་བཞིན་དང་འཕེལ་རྒྱས་བྱུང་
ཚུལ་གྱི་ཆོས་ཉིད་རེ་ཟུང་མཚོན་ཐུབ་པས་མཛེས་དཔྱོད་ཀྱི་རིན་ཐང་དང་སྒྱུ་རྩལ་
གྱི་འགུགས་ཤུགས་ཉམས་པ་མེད་པ་ཞིག་ཡོད་པ་རེད། །
དཔེར་ན། སྐུ་ཞབས་ལུའུ་ཞུན་གྱི་སྨྱུག་རྩེ་ནས་ཐོན་པའི་ཕུལ་བྱུང་གི་དཔེ་
མཚོན་གཟུགས་བརྙན་ཨQཞེས་པ་དེའི་རང་གཤིས་ནི་སྣེ་མང་རྙོག་འཛིང་ཆེ་ལ་
མངོན་གསལ་འབུར་ཐོན་ཅན་ཞིག་རེད། ཁོ་ལ་ཁྱད་མཚར་ཞིང་དགོད་བྲོ་བའི་
བཟོ་ལྟ་ཞིག་ཡོད་པ་སྟེ། གཟུགས་པོ་ཆུང་ཞིང་ཤ་རིད་པ། མགོ་ལ་རལ་བ་སེར་
314



རྩོམ་རིག་གི་རྣམ་བཤད།
སྐྱ་ཞིག་བཞག་ཡོད་པ་དང་། རྨ་ཤུལ་ཆེན་པོ་འགའ་ཡོད་པ། ཁོང་ནི་ཁོང་ཁྲོ་ཟ་
སླ་ཞིང་ལག་འགུལ་བྱེད་རྒྱུར་དགའ་བ་ཙམ་ལས་དེ་མིན་ན་ནམ་ཡིན་ཡང་འཛུམ་
དམུལ་དམུལ་གྱིས་གདོང་ལ་ངའོ་སྙམ་པའི་“ རྒྱལ་ཁ་འཐོབ་” པའི་ཉམས་ཤིག་
ཤར་འདུག་དེ་ལས་ལྡོག་པར་མི་རྣམས་ལ་ངུ་མ་དགོད་ཀྱི་སྣང་བ་བསྐྱེད་ཀྱང་མི་
རྣམས་ཀྱི་བླ་སྲོག་གཡོ་སྒུལ་ནུས་པའི་ནང་གི་སེམས་ཁམས་ཁྱད་པར་བ་ཞིག་ཡོད།
དེ་ནི་དྲན་པ་མི་གསལ་ཞིང་བླང་དོར་གྱི་གནས་མི་ཕྱེད་ལ་རྒྱུན་དུ་ཁོ་རང་གི་ཡིད་
བཞིན་ནོར་བུ་“བསམ་པའི་རྒྱལ་ཁ་སྒོམ་ཐབས་” ལ་བརྟེན་ནས་རང་མཐོང་ཆེ་
བ། རང་བརྙས་རང་ཕུང་བྱེད་པའི་ཨQརིང་ལུགས་ལག་བསྟར་བྱེད་པ་དེ་རེད།
གཞན་ལ་ཚིག་རྩོད་བྱེད་པའི་སྐབས་སུ་མིག་བགྲད་བཞིན་“ང་ཚོ་དེ་སྔ་ཁྱོད་ལས་
ཕྱུག་པ་ཤ་སྟག་ཡིན་པས། ཁྱོད་ནི་ཅི་ཞིག་ཡིན་”ཞེས་དམོད་པ་དང་། གྲོང་
ཁྱེར་ནང་དུ་ཐེངས་འགའ་ཕྱིན་རྗེས་གྲོང་ཁྱེར་ནང་གི་མི་རྣམས་ཀྱིས་ཉ་ཤ་བཙོ་
བའི་ཚེ་སྟེང་དུ་ཙོང་གཙབས་ནས་རྒྱག་པ་ལ་འཕྱ་བ་དང༌། མཉམ་དུ་གྲོང་པ་
ཚོས་གྲོང་ཁྱེར་ནང་གི་ཉ་ ཤ་བཙོ་ཚུལ་ཡང་མཐོང་མ་མྱོང་བར་འཕྱ་བ་རེད།
རང་གི་མགོ་ལ་རྨ་རུལ་ཡོད་པ་དེར་དོགས་ནས་གཞན་ལ་རྨའམ་ཡང་ན་དེ་དང་
སྒྲ་མཚུངས་ཀྱི་སྒྲ་གང་ཞིག་བརྗོད་དུ་མི་འཇུག་པ་རེད། གལ་ཏེ་གཞན་གྱིས་
སྨྲས་པ་ཡིན་ན་ཁ་བརྟུལ་བ་རྣམས་ལ་སྡིག་པ་དང་། ཉམ་ཆུང་བ་རྣམས་ལ་རྡུང་
རྡེག་བྱེད་པ། རྡུང་མི་ནུས་པ་རྣམས་ལ་སྡང་མིག་བགྲད་དེ་ཁྱེད་ཅག་ལ་རྨ་རུལ་
ཞིག་འབྱུང་བའི་བསོད་ནམས་ཀྱང་མེད་ཅེས་དམོད་པ་དང༌། ཐ་ན་རང་ཉིད་
ལ་རྡུང་རྡེག་ཐེབས་པ་ནི་“ རང་གི་བུས་རྡུང་བར་བརྩི་བའི” ཐབས་ལ་བརྟེན་
ནས་རང་སེམས་རང་གསོ་བྱེད་པ་དང་། ཡང་ན་“ མིས་དུད་འགྲོ་ལ་རྡུང་བ་”
དང་“འབུ་ལྟོ་འགྲོ་ཅན་ལ་རྡུང་བ་”སོགས་ལ་ཁས་བླངས་ཏེ་བཟོད་གསོལ་ཞུ་བ་
དང༌། རང་ཉིད་བརྙས་བཅོས་དང་རྡུང་རྡེག་ལས་ཐར་མ་ཐུབ་པར་ཕམ་ཉེས་
བྱུང་ཚེ། ད་དུང་བརྗེད་ངད་སུ་གཏོང་བའམ་ རང་ལས་ཉམ་ཆུང་བར་རྡུང་
བའམ། ཡང་ན་རང་གིས་རང་ལ་བརྡུང་བའི་ཐབས་ལ་བརྟེན་ནས་བསམ་པའི་
315



ལེའུ་གསུམ་པ། བརྩམས་ཆོས་ཀྱི་སྐོར།
རྒྱལ་ཁ་ བསྒོམས་ཏེ་བག་ཕེབས་པར་གྱུར་གྱི་ཡོད་ པ་རེད། ཁོས་གསར་བརྗེ་
དངོས་སུ་ཐོན་ཚེ་དེའི་ནང་ཞུགས་རེ་ཞུས་པ་དང་། ཐ་ན་གཞན་གྱིས་ཁོ་ལ་མ་
ཉེས་ཁ་གཡོག་བྱས་པའི་ཉེས་མིང་ཡང་གསར་བརྗེའི་ལས་དོན་དུ་རྩིས་ནས་དང་
དུ་བླངས་པ་རེད། ཕྱིས་སུ་རང་ཉིད་ལ་སྲོག་ཁྲིམས་ཕོག་སྟེ་ཁྲིམས་ཡིག་གི་སྟེང་
དུ་གསལ་ཡིག་འགོད་པའི་ཚེ་ནའང་། ཁོས་ད་དུང་གཞན་གྱིས་བཞད་གད་སློང་
བྱེད་དུ་ འགྱུར་ མི་ རུང༌ སྙམ་ ནས་ རི་ མོ་ སྒོར་ སྒོར་ གཅིག་ འབྲི་ བསམ་ ཀྱང་།
གཟབ་གཟབ་ཇི་ལྟར་བྱས་ཏེ་བྲིས་ཀྱང་བསིལ་ཀའི་འབྲས་བུའི་ཁ་དབྱིབས་ཙམ་
དུ་སོང་བ་བློ་ཕམ་ཆེན་པོ་སྐྱེས། ཡིན་ནའང་མི་རིང་བར་སླར་ཡང་བག་ཕེབས་
པར་གྱུར་ཏེ་“བུ་ཚས་ རི་ མོ་ སྒོར་ ཀྱང་ ཞིག་འབྲི་ཐུབ་ཀྱི་རེད་” སྙམ་ པ་དང་།
གསོད་རར་ཁྲིད་པའི་ལམ་དུ་སྐབས་འགར་སྨྱོན་པ་དང་འདྲ། སྐབས་འགར་
བག་ཕེབས་དང་མི་ཚོགས་འདུ་ལོང་གི་ནང་དུ་ཁོར་གློ་བུར་དུ་རྟོག་པ་ཞིག་སྐྱེས་
པ་དང་འདྲ་བར་ཁ་ནས་“ལོ་ཉི་ཤུའི་རྗེས་སུ་སླར་ཡང་”ཞེས་པའི་ཚིག་ཕྱེད་ཙམ་
བཤད་མ་ཐག་མི་ཚོགས་ཀྱི་ཁྲོད་ནས་ “རེད་” ཅེས་པའི་འུར་སྒྲ་ཆེན་པོ་ཞིག་
བསྒྲགས་པ་དང༌། གློ་བུར་དུ་ཁོས་མཐའ་འཁོར་གྱི་སྡང་མིག་རེ་རེས་ཁོ་ཡི་བླ་
སྲོག་རལ་ལ་འཆའ་བའི་ཚོར་བ་ཞིག་སྐྱེས་ཏེ་བཟོད་གསོལ་ཞུ་བར་བརྩམས་པའི་
ཚེ་མདེལ་སྒྲ་ཞིག་གིས་སྲོག་བཀུམ་པ་རེད། །
རང་གཤིས་དེ་འདྲ་བ་ཞིག་ནི་དངོས་གནས་ཡ་མཚན་ཆེ་ལ་འཚོ་བ་དངོས་
སམ་སྒྱུ་རྩལ་གྱི་འཇིག་རྟེན་གང་དུ་བཙལ་ཀྱང་མཚུངས་ཟླ་བརྙེད་དཀའ་བ་ཞིག་
རེད། ཨ་ཞེས་པ་དེའི་རང་གཤིས་ཡ་མཚན་པ་དེའི་ནང་ནས་དུས་རབས་ཁྱད་
པར་བ་ཞིག་གི་ནང་དུ་གླ་པ་ཞིག་གི་གཞུང་དྲང༌། བརྩོན་སེམས། ངན་ངོན་གྱི་
འཚོ་བ་བསྒྱུར་འདོད་ཀྱི་རེ་བ། གསར་བརྗེ་བྱེད་འདོད་ཀྱི་འདུན་པ་བཅས་
མཚོན་པ་མ་ཟད། བཀས་བཀོད་བརྒྱུད་འཛིན་དང་དབང་སྒྱུར་གྲལ་རིམ་གྱིས་
རྨོངས་བརྟུལ་དུ་བཏང་བའི་ཐོན་སྐྱེད་ཆུང་བ་བྱེད་མཁན་ཞིང་པ་ཞིག་གི་ཐ་ཐོར་
ཁེར་རྐྱང་། རྙིང་ཞེན། གུ་དོག་གི་སྐྱོན་ཆ་དག་འགོས་ཏེ་“བསམ་པའི་རྒྱལ་ཁ་
316



རྩོམ་རིག་གི་རྣམ་བཤད།
སྒོམ་ཐབས་”བྱེད་པའི་ངན་ཤན་ཞུགས་པའི་ཆ་དེ་མཚོན་པ་དང་། ལྷག་པར་དུ་
ལོ་སྟོང་ཕྲག་དུ་མའི་ རིང་དང༌། ཁྱད་ པར་ ཉེ་ རབས་ཀྱི་བཀས་བཀོད་རྒྱུད་
འཛིན་དབང་སྒྱུར་གྲལ་རིམ་ལ་སྔར་ནས་ཡོད་པ་དང༌། ཀྲུང་གོ་བ་མི་ཉུང་བ་
ཞིག་གི་བླ་སྲོག་ ལ་ ཀླད་ སྐྱོན་ གཏོང་བྱེད་ “ རྒྱལ་ འབངས་ རུལ་ སུང་ གི་ རང་
བཞིན་”ཏེ་དོན་དུ་ཕམ་ཉེས་རིང་ལུགས་ཀྱི་“བསམ་པའི་རྒྱལ་ཁ་སྒོམས་ཐབས་”
ཀྱིས་མཚོན་པའི་མི་རིགས་ཀྱི་རྗེས་ལུས་ཀྱི་སེམས་ཁམས་དེ་གསལ་པོར་མཚོན་
ཡོད་པ་རེད།
དེར་བརྟེན། ཕྱི་གླིང་པ་ཁ་ཤས་ཀྱིས་ང་ཚོའི་རྒྱལ་ཁབ་ཀྱི་མི་རིགས་ཁྲོད་
དུའང་ཨ་Qཡོད་པ་རེད་ཟེར། འཚོ་བའི་ནང་དུ་མི་རྣམས་ཀྱིས་“བསམ་པའི་
རྒྱལ་ཁ་སྒོམ་ཐབས་” སྣ་ཚོགས་སྤྱོད་ལ་གོམས་པའི་མི་ལ་ཨ་Qདང་ཡང་ན་“ཨ་
Qདང་འདྲ་”ཟེར་བ་མ་ཟད། མི་མང་པོས་ཨ་Qམདུན་དུ་རང་ཉིད་ཀྱི་གནད་
དོན་མང་པོ་ཞིག་ཨ་Qདང་འདྲ་སྙམ་ནས་གནོང་འགྱོད་བྱེད་པའི་ཚུལ་ལ་བལྟས་
ན་ཨ་Qཡི་རང་གཤིས་ནང་དུ་དེ་འདྲ་རྒྱ་ཆེ་བའི་ཕྱོགས་སྡུད་ཀྱི་རང་བཞིན་དང་
ཁྱོན་ཆེ་བའི་ཡོངས་ཁྱབ་ཀྱི་རང་བཞིན་ཡོད་པ་དེའི་ནང་དུ་ལོ་རྒྱུས་ཀྱི་ནང་དོན་
རྒྱ་ཆེན་པོ་དང་བསམ་པའི་དགོངས་དོན་གཏིང་ཟབ་པོ་ཞིག་ལྡན་ཡོད་ལ། དེས་
མི་རྣམས་ལ་ཨ་Qཡི་བསམ་པའི་རྒྱལ་ཁ་སྒོམ་ཐབས་དེ་ནི་ང་ཚོའི་མི་རིགས་ལ་
ཕམ་ཉེས་འབྱུང་བྱེད་ཅིག་དང་། ང་ཚོའི་མི་རིགས་ཀྱི་ཤི་ལམ་དང་གསོན་ལམ་
གང་ཡིན་པ་ངོས་འཛིན་བྱེད་པ་དང་། རང་རེ་གཉའ་གནོན་མྱོང་མཁན་གྱི་མི་
རིགས་ལ་མདུན་དུ་བསྐྱོད་པའི་ལམ་ཆེན་ཞིག་གསར་གཏོད་བྱེད་ཐུབ་པ་ཡིན་ནོ།
དེ་དང་མཉམ་དུ་མི་རྣམས་ལ་ལྕགས་ཕག་ལོའི་གསར་བརྗེའི་ཁྲག་གིས་སྦགས་
པའི་བསླབ་བྱ་ལེན་དགོས་པ་ལས་ཚོན་རྩི་ གསར་ པ་ བྱུགས་ པའི་ “ མིང་བྱང་
བརྗེས་ཀྱང་དངོས་ཟོག་མི་བརྗེས་” པའི་གསར་བརྗེ་བྱེད་མི་རུང་བ་དེ་བསྟན་
ཡོད་པ་རེད། དེ་ནི་གྲལ་རིམ་གྱི་རང་བཞིན་གཅིག་སྡུད་བྱས་ཡོད་པ་མ་ཟད།
སྤྱི་ཚོགས་ཁྱོན་ཡོངས་ཀྱི་རང་བཞིན་ཡང་གཅིག་སྡུད་བྱས་ཡོད་པ་རེད།
317



ལེའུ་གསུམ་པ། བརྩམས་ཆོས་ཀྱི་སྐོར།
གཟུགས་བརྙན་ནི་རིམ་གྲལ་སྣ་ཚོགས་ཚུད་ཡོད་པའི་ཐ་སྙད་ཅིག་ཡིན་
རྐྱེན། དཔེ་མཚོན་གྱི་གཟུགས་བརྙན་རང་བཞིན་ལ་ཡང་ཕྱོགས་མང་པོའི་ཐད་
དང་རིམ་གྲལ་སྣ་ཚོགས་ཀྱི་གོ་དོན་ལྡན་ཡོད་པ་ཞིག་ཡིན། རྒྱུན་གཏན་ང་ཚོས་
རྩོམ་རིག་ལ་དབྱེ་ཞིབ་བྱེད་པའི་སྐབས་སུ་དཔེ་མཚོན་གྱི་རང་བཞིན་ལ་ཚད་མཐོ་
དམན་གྱི་དབྱེ་བ་ཡོད་དགོས་པ་སྟེ། དཔེ་མཚོན་གྱི་རང་བཞིན་ལྡན་པ་དང་།
དཔེ་མཚོན་གྱི་གཟུགས་བརྙན་ཞེས་པའི་དབྱེ་བ་ཡོད་དགོས་པ་མ་ཟད། དཔེ་
མཚོན་གྱི་རང་བཞིན་ལྡན་པ་ཞེས་པའི་ནང་དུ་དཔེ་མཚོན་གྱི་རང་བཞིན་ལྡན་
པའི་མི་སྣ། དཔེ་མཚོན་གྱི་རང་བཞིན་ལྡན་པའི་ཁོར་ཡུག་བྱུང་རིམ་གྱི་དཔེ་
མཚོན་རང་བཞིན། ཕྲ་རབ་ཀྱི་དཔེ་མཚོན་རང་བཞིན། འཚོ་བའི་གནས་ཚུལ་
གྱི་དཔེ་མཚོན་རང་བཞིན། རང་བྱུང་ཡུལ་གྱི་དཔེ་མཚོན་རང་བཞིན། བསམ་
བློའི་བརྩེ་དུང་གི་དཔེ་མཚོན་སོགས་ཚུད་ཡོད་པ་རེད། འོན་ཏེ་གོང་སྨོས་ཀྱི་རྒྱུ་
རྐྱེན་དེ་དག་བརྩམས་བྱ་གཅིག་གི་ནང་དུ་གཅིག་འདུས་ཀྱི་མཚོན་ཐུབ་པ་ཞིག་མ་
ཡིན་པར་རྩོམ་རིག་གི་ལུས་མི་འདྲ་བའི་ནང་དུ་མཚོན་པར་བྱེད་ཀྱི་ཡོད་པ་རེད།
དཔེར་ན་《གླིང་གེ་སར་རྒྱལ་པོའི་སྒྲུང་》ནང་དཔེ་མཚོན་གྱི་གཟུགས་བརྙན་ཤིན་
ཏུ་མང་པོ་ཡོད་པ་སྟེ། རྒྱུ་ཚའི་དྲང་སེམས་དང་ངར་ཤུགས། མ་འགོག་མོའི་
སེམས་བཟང་། གཡོག་མོ་ནེལ་ཆུང་གི་བློ་དཀར་དང་ཞི་དུལ། འདན་མའི་བློ་
བརྟན་དང་དཔའ་ངར། ཤན་པ་ཡི་དཔའ་མཛངས། མི་ཆུང་ཁ་བདེ་ཡི་སྤྱང་
གྲུང་དང་བློ་ཐབས། ཁྲོ་ཐུང་གི་གཡོ་སྒྱུ་དང་རང་ངོམས། ཀླུ་བཙན་གྱི་གཏུམ་
སྤྱོད། གུར་དཀར་རྒྱལ་པོའི་འདོད་ཞེན། ས་ཐང་རྒྱལ་པོའི་ཧམ་སེམས་སོགས་
ཡོད་པ་རེད། སྤྱི་དཔོན་རོང་ཚ་ཁྲ་རྒན་གྱི་གཟུགས་བརྙན་དེ་བརྩམས་སྒྲུང་ཁྱོན་
ཡོངས་ཀྱི་ནང་དུ་སྤྱི་ལ་ལྷག་བསམ་རྣམ་དག་དང་། སྒེར་ཕན་མི་ གཉེར་བ།
སྤྱང་གྲུང་དང་དཔའ་རྩལ་གཉིས་ཀ་འཛོམས་པའི་སྒྱུ་རྩལ་གྱི་གཟུགས་བརྙན་
ཁྱད་དུ་འཕགས་པ་ཞིག་ ཏུ་གསར་བསྐྲུན་བྱས་ཡོད་པ་རེད། དེར་བརྟེན་སྤྱི་
དཔོན་རོང་ཚ་ཁྲ་རྒན་གྱི་གཟུགས་བརྙན་དེ་བོད་རིགས་མི་དམངས་ཀྱི་སེམས་
318



རྩོམ་རིག་གི་རྣམ་བཤད།
ཁམས་ནང་དུ་སྔར་ནས་ད་བར་གཞུང་སེམས་དྲང་ལ་སྒེར་ཕན་མི་གཉེར་བར་
དྲང་པོའི་ཚད་དུ་འཇོག་ཐུབ་པའི་ཕུགས་བསམ་གྱི་མི་སྣ་ཞིག་ཏུ་གྱུར་ཡོད་པ་
རེད། བརྩམས་སྒྲུང་གི་ནང་དུ་གླིང་གེ་སར་རྒྱལ་པོ་དེ་སྟོབས་ཤུགས་ཀྱི་མཚོན་
རྟགས་དང་སྟོབས་ཤུགས་ཀྱི་གཟུགས་བརྙན་ཞིག་ཡིན་ན། ཡང་སྤྱི་དཔོན་རོང་
ཚ་ཁྲ་རྒན་ནི་དྲང་པོའི་ཚད་འཛིན་དུ་འཇོག་ཐུབ་པའི་གཟུགས་བརྙན་དང༌།
འབྲུག་མོ་ནི་མཛངས་མ་དང་མཛེས་སྡུག་མཚོན་བྱེད་ཀྱི་གཟུགས་བརྙན་ཞིག་
ཡིན་ཞེས་བརྗོད་ན་ཆོག་གོ་འདིར་ང་ཚོས་སྤྱི་དཔོན་རོང་ཚ་ཁྲ་རྒན་གྱི་གཟུགས་
བརྙན་ལ་དབྱེ་ཞིབ་ཅིག་བྱས་ན་སྙན་རྩོམ་གྱི་ནང་དུ་“གཏམ་ཚིག་གསུམ་གོ་ན་སྤྱི་
གཏམ་དང༌། ཟས་ཁམས་གསུམ་ཡོད་ན་སྤྱི་ཟས་བྱ་”ཞེས་པ་དེ་ནི་ཁོང་གི་བྱ་
སྤྱོད་ཀྱི་རྩ་དོན་དང་ཚད་འཛིན་བྱེད་ས་ཞིག་ཡིན་ལ། ཡང་ཁོང་གི་མི་ཚེ་ཧྲིལ་
པོའི་བྱ་སྤྱོད་དང་ཀུན་སྤྱོད་ཀྱི་གནས་ཚུལ་རྣམས་དངོས་བྲིས་བྱས་པ་ཞིག་ཀྱང་
ཡིན། སྙན་རྩོམ་གྱི་ནང་དུ་སྤྱི་དཔོན་གྱི་གཟུགས་བརྙན་ ཐད་“ དྲང་བདེན་”
ཞེས་པའི་ གནད་དོན་དེ་ མངོན་གསལ་དོད་པོས་རྩོམ་འབྲི་བྱས་ཏེ་སྤྲོ་སེམས་
འཁོལ་པོས་དྲང་བདེན་དང་སྒེར་ཕན་མི་གཉེར་བའི་ཚད་མཐོའི་ཀུན་སྤྱོད་ལ་
བསྔགས་བརྗོད་བྱས་ཡོད་པ་རེད་《འཁྲུངས་སྐོར་》འགོ་ཚུགས་མ་ཐག་ཏུ་དོན་
རྐྱེན་འདི་འདྲ་ཞིག་བྱུང་ཡོད་དེ་འགོགས་གླིང་དམག་འཐབ་བྱེད་པའི་ནང་དུ་སྤྱི་
དཔོན་རོང་ཚ་ཁྲ་རྒན་གྱི་བུ་གླེན་ པ་ ཆོས་ རྒྱལ་ འགོགས་ ཀྱིས་ བཀྲོང་ བ་དང་།
སྐབས་དེར་རྒྱ་ཚ་རྒྱ་ཡུལ་ནས་ཕེབས་པ་དང་རེ་ཞིག་གསང་བ་བྱས་ཏེ་བཞག་
ཉིན་ཞིག་རྒྱ་ཚ་རི་དྭགས་ཤོར་དུ་ཕེབས་ནས་ཆུ་མིག་དཀར་མོ་འབུམ་འཁྱིལ་གྱི་
རྩར་ཤྭ་བ་ཞིག་བསད་ནས་བསྡད་པ་དང་དེ་དུས་གླིང་མི་གཉིས་ཐུག་སྟེ། ཁོང་
གཉིས་ཀྱིས་ཁྱེད་རྒྱ་ཡུལ་དུ་ཕེབས་རིང་ལ་འགོགས་གླིང་དམག་འཁྲུག་བྱུང་ནས་
བུ་གླེན་པ་ཆོས་རྒྱལ་འགོགས་ཀྱིས་བཀྲོང་ཚུལ་ཞིབ་པར་བཤད་པ་དེ་རྒྱ་ཚའི་སྙིང་
ལ་མདའ་མོ་ཟུག་པ་ལྟར་བྱུང་ཏེ་དེ་མ་ཐག་ཏུ་ཁྲ་མཁར་ནམ་མཁའ་རྫོང་དུ་སྤྱི་
དཔོན་གྱི་དྲུང་དུ་ཕེབས་ནས་དགྲ་ཤ་ལེན་པར་འགྲོ་རྒྱུར་ ཐག་བཅད་ཀྱང་སྤྱི་
319



ལེའུ་གསུམ་པ། བརྩམས་ཆོས་ཀྱི་སྐོར།
au
ir
ir
དཔོན་གྱིས་གང་ཐུབ་ཅི་ཐུབ་ཀྱི་སྒོ་ནས་དགྲ་ཤ་ལེན་མི་དགོས་པའི་བསླབ་བྱ་
ཡང་ཡང་བྱས་རུང་འབྲས་བུ་མི་ཐོན་པར་མཐར་དམག་རྒྱག་པར་འགྲོ་དགོས་
བྱུང་ཡང་དམག་འཐབ་བྱེད་པའི་བརྒྱུད་རིམ་ནང་དུ་སྤྱི་དཔོན་གྱིས་གླིང་དཀར་
སྟོད་ཀྱི་དམག་མི་རྣམས་ལ་འགོག་ཀྱི་ལེན་པ་མེད་པའི་མི་སེར་བསད་མི་ཆོག་
པའི་བཀའ་ནན་བཏང་རྐྱེན། དམག་འཐབ་དེ་མགྱོགས་མྱུར་དུ་མཇུག་གྲིལ་བ་
རེད། སྙན་རྩོམ་གྱི་ནང་དུ་རྩོམ་པ་པོས་བྱུང་རིམ་དེ་བརྒྱུད་དེ་སྤྱི་དཔོན་གྱིས་
སྒེར་འཁོན་མི་འཛིན་པར་གནས་ཚུལ་ཁྱོན་ཡོངས་ལ་བསམ་གཞིགས་དང༌། ལྟ་
རྟོག་བྱེད་ཐུབ་ པའི་སྤྱོད་བཟང་དང༌། བློ་ཁོག་ཡངས་པའི་དཔའ་ཉམས་དེ་
མངོན་གསལ་དོད་པོས་མཚོན་པར་བྱས་ཡོད་པ་རེད་ལ། གེ་སར་དགུང་ལོ་ཆུང་
དུས་ཁྲོ་ཐུང་གིས་གནོད་འཚེ་གང་མང་བཏང་བ་དང༌། རྟ་རྒྱུག་རྒྱལ་འཇོག་
བྱེད་སྐབས་ཁྲོ་ཐུང་གི་གཡོ་སྒྱུ་དང་ཧམ་སེམས་ཐེར་འདོན་བྱས་ཤིང་གེ་སར་གླིང་
དཀར་སྟོད་ཀྱི་རྒྱལ་པོ་བྱེད་རྒྱུའི་ཐད་ནུས་པ་ཤུགས་ཆེར་བཏོན་ཡོད་པ་རེད།
《ཧོར་གླིང་གཡུལ་འགྱེད་》ཀྱི་སྐབས་སུ་ཁྲོ་ཐུང་གིས་གཡོ་ཐབས་ལ་བརྟེན་ནས་
བུ་སྣང་ངུ་གཡུ་སྟག་དགྲ་ཁར་བརྫངས་ཏེ་སྐུ་སྲོག་ཤོར་རྗེས་ཡང་སྤྱི་དཔོན་གྱིས་
གནས་ཚུལ་ཁྱོན་ཡོངས་ལ་བསམ་གཞིགས་བྱས་ཏེ། རང་ཉིད་ཀྱི་བུ་དགྲ་ལག་ཏུ་
ཤོར་བའི་སྡུག་བསྔལ་རྣམས་རྒྱབ་ཏུ་བསྐྱུར་ཞིང་། དམག་དཔོན་གཞན་རྣམས་
ལ་ཡང་སེམས་གསོ་གང་མང་བྱས་ཏེ་རྒྱ་ཚ་དང་མཉམ་དུ་ཧོར་དམག་ལ་འགོག་
རྒོལ་བྱེད་པའི་བྱ་སྤྱོད་བཀོད་འབྲི་བྱས་ཡོད་པ་དེས་སྒེར་འཁོན་མི་འཛིན་པའི་
ཚད་མཐོའི་ཀུན་སྤྱོད་དང༌། དམག་འཐབ་ལ་མཁས་ཞིང་ཁྱད་དུ་འཕགས་པའི་
བཀོད་འདོམ་ཀྱི་ནུས་རྩལ་དེ་བསྐྱར་དུ་མཚོན་པར་བྱས་ཡོད་པ་རེད། སྐབས་
དེར་ཁྲོ་ཐུང་གིས་ཕྱི་དགྲ་ནང་ཁྲིད་དང་མགོ་བཏགས་ཞུས་པའི་རྐྱེན་གྱིས་གླིང་
དམག་ལ་མུ་མཐུད་ཕམ་ཉེས་བྱུང་བ་དང༌། གནམ་གཤིས་གྲང་མོར་གྱུར་བ།
གླིང་གི་དཔའ་བརྟུལ་མང་པོ་དགྲ་ལག་ཏུ་ཤོར་ཟིན་རྐྱེན་ གནས་ སྐབས་ཕྱིར་
འཐེན་གྱི་བཙན་ས་བཟུང་ན་ལེགས་པོ་ཡོད་ཀྱང་། དཔའ་བརྟུལ་གཞོན་གྲས་
320



རྩོམ་རིག་གི་རྣམ་བཤད།
ཚོས་ཨུ་ཚུགས་ཀྱིས་ཤི་གསོན་ཐག་གཅོད་པའི་དམག་འཐབ་བྱས་ཏེ། དགྲ་ཤ་
ལེན་སེམས་ཁོ་ན་ལས་ཕྱིར་འཐེན་བྱེད་འདོད་གཏན་ནས་མེད་པ་མ་ཟད། ཕྱིར་
འཐེན་བྱེད་པ་ནི་དཔའ་ཞུམས་ཤིང་ཉམས་ཤོར་བའི་མཚོན་ཚུལ་ཞིག་ཏུ་ངོས་
འཛིན་བྱེད་ཀྱི་ཡོད་པ་རེད་ལ། གླིང་གི་དཔའ་བརྟུལ་རེ་ལ་ཧོར་དམག་འབུམ་
ཚོ་རེ་རྩིས་སྤྲས་ནས་གསོད་དུ་བཅུག་ཀྱང་སྡིག་པའི་འབྲས་བུ་ལྕི་བ་ལས། གླིང་
དཀར་གྱི་ཇུས་ལ་ཕན་པའི་རང་རྒྱལ་གཞན་ཕམ་ཞིག་ཡོང་རྒྱུ་ནི་ཤིན་ཏུ་དཀའ་
ངལ་ཆེ་བས་གནས་སུ་གྱུར་ཟིན་རྐྱེན་སྤྱི་དཔོན་གྱིས་བྱ་སྤྱོད་དངོས་ཀྱི་ཐོག་ནས་
དཔའ་བོ་རྣམས་ལ་བསླབ་བྱ་བྱེད་ཕྱིར་འགག་རྩའི་དུས་སུ་ལོ་ན་བདུན་བཅུར་
སོན་པའི་མི་རྒན་ཞིག་གིས་ རང་སྲོག་ལ་མི་འཛེམས་པ་དང་དགྲ་དང་དམར་
འཛིང་བྱེད་པའི་ནང་ཁྱད་དུ་འཕགས་པའི་དྲག་རྩལ་ཡང་མཚོན་པར་བྱས་ཡོད།
སྙན་རྩོམ་གྱི་ནང་དུ་འདི་ལྟར་བཀོད་ཡོད་པ་སྟེ། “ དེར་ཁྲ་རྒན་མི་རྟ་གཉིས་
རྦབ་རྒོད་དགུང་ནས་འགྲིལ་བ་ལྟ་བུ་ཞིག་བྱས་ནས་ཧོར་སྒར་ནང་ལ་དགྲ་དར་
འཚུབ་སེ་མཆོང་བྱུང་བ། སྒར་སྒོའི་ལྕགས་རིའི་ཤར་གྱི་ཟུར་ནས་རྩིག་གྱང་བཞི་
མིག་ཙམ་ཞིག་ཐོག་འཕུལ་རྒྱབ་ནས་བསྒྱེལ། སྒོ་ནང་དུ་རྗེས་མ་དཔུང་གནོན་གྱི་
འགོ་བར་ཡོང་བའི་གྲས་ནས་ཤན་པ་ཁྲི་དགྲ་ལག་དམར་དེ་བཙན་རྫོང་གྱོན་ནས་
ཡོད་པར་གྲི་འོག་ཏུ་བཏང་གཡས་ལག་གཡོན་ལག་གིས་མདའ་ལྕགས་སྡོང་མ་
དྲུག་ཅུ་ཐམ་པ་རེ་འཕངས་པས་དེ་གྲངས་ཀྱི་མི་ཁྲག་ལ་བསྒྲེས། སླར་རལ་གྲི་
ཕྱར་ནས་གུར་མོ་ཆེ་ཕྲེང་ཤོང་དཀར་མོར་བལྟས་ནས་བྱུང་བ། གུར་དཀར་རྒྱལ་
པོ་དང༌། སྟོབས་ཆེན་ཁྲག་འབར་གཉིས་གསེར་ཁྲི་ཁམས་གསུམ་ཟིལ་གནོན་གྱི་
འོག་ཏུ་འཛུལ་ནས་གབ། བཤན་པ་འགའ་ཞིག་དང་ཧོར་ཕྲུག་ག་མ་གཟི་མགོ་
སོགས་གར་ཐར་ཏུ་ཡིབ་པས་རྙེད་མ་བྱུང་བའི་ངང་དེར། གུར་ནང་དུ་ཐལ་
མེར་ཤོར་བྱུང་ནས། རྒྱལ་པོ་གུར་དཀར་གར་ཡོད་མ་ཤེས་པས་གསེར་ཁྲི་དེར་
གྲི་གསུམ་རྒྱག་པས་དུམ་བུ་གླེགས་ཤིང་འདྲ་བ་གསུམ་བླངས། ཁྲི་མདུན་དུ་ལྕོག་
ཙེ་བཀྲ་ཤིས་རྟགས་བརྒྱད་ཡོད་པ་བསྐྱེལ། རྒྱལ་པོའི་བཞེས་དཀར་གསོལ་ཕོར་
321



བཞི
ལེའུ་གསུམ་པ། བརྩམས་ཆོས་ཀྱི་སྐོར།
མར་གད་བཅུད་འཛིན་དེ་དུམ་བུ་གསུམ་ལ་བཏང་། ཁྲི་ཐོག་ན་སྟག་ཐུལ་ཡོད་
པ་གོང་བ་ནས་བཟུང་ཏེ་བླངས་ནས་ས་ཁར་བྲད་མ་དྲུད་ཀྱི་ཁྲ་འཁྱིལ་ལེ་ནུབ་སྒོ་
ནས་ཐོན་ལ་ཁད་ལ་ཡར་ལམ་དུ་མདའ་ལྕགས་སྟོང་མ་ཉི་ཤུ་ཐམ་པ་འཕངས་ཏེ།
དེ་གྲངས་དང་མཉམ་པའི་དམག་མི་བསྒྲིལ། ཧོར་མི་རྣམས་འུར་འགྲོས་བྱེད་སྒོ་
ལམ་ནས་མི་ཐར་བའི་ཐེམ་འགག་ཞེམ་འགགས་ཀྱིས་ལུག་ཁྱུ་ར་བར་བཅུག་པའི་
ནང་ལ་སྤྱང་ཀི་ཤོར་བ་དང་ཁྱད་མ་བྱུང་ཟེར། ཤར་སྒོ་འབུད་རྩིས་ཀྱིས་བྱུང་
བར་སྒོ་འགྲམ་གྱི་ཧོར་མི་སྣར་མ་འགའ་རང་སར་འགྱེལ་བའི་སྟེང་དུ་རྟ་རྒྱུགས་
བཏང་ནས་སྐྱ་ཧྲིལ་ལེར་སྒར་རྒྱབ་ཏུ་ཐོན་བྱུང་ངོ”(《ཧོར་གླིང་གཡུལ་འགྱེད་》
སྟོད་ཆ་ཤོག་གྲངས་332ལ་གསལ།)ཅེས་བཀོད་ཡོད་པ་རེད། དེ་ལྟར་ལོ་ན་
བདུན་བཅུར་སླེབས་པའི་བགྲེས་ སོང་ཞིག་གིས་དགྲ་དང་དམར་འཛིང་བྱེད་
པའི་སྐབས་དྲག་རྩལ་ལ་མཁས་ཞིང་དགྲ་ཕྱོགས་ཟིལ་གྱིས་གནོན་པའི་དཔའ་
ཉམས་དེས་དགྲ་རྣམས་སྙིང་རྩ་འདར་ཞིང་ རང་ཕྱོགས་སྙིང་སྟོབས་འཕེལ་བ་
ཞིག་བྱུང་ཡོད་ལ། ཀློག་པ་པོ་རྣམས་ཀྱི་མིག་མདུན་དུ་བློ་གྲོས་ཆེ་ཞིང་དཔའ་
ངར་ལྡན་པ། སྤྱོད་ མཆོག་ གྲགས་ ལྡན་ གྱི་དཔའ་བོའི་ གཟུགས་བརྙན་ ཞིག་
འགྱིང་ངེར་ལངས་ཡོད་པའི་སྣང་བ་ཞིག་སྟེར་ཐུབ་ལ། སྙན་རྩོམ་ཁྱོན་ཡོངས་ཀྱི་
ནང་དུ་སྤྱི་དཔོན་གྱི་གཞུང་དོན་བསྒྲུབ་ཅིང་སྒེར་སེམས་མེད་པའི་རང་གཤིས་ཀྱི་
ཁྱད་ཆོས་དེ་བོད་མི་རིགས་ཀྱི་ཀུན་སྤྱོད་ཀྱི་ཚད་མཐོའི་རྩ་འཛིན་ལྟ་བུ་ཞིག་ཏུ་
གྱུར་ཡོད་པ་རེད། །
གླིང་གེ་ སར་རྒྱལ་པོའི་སྒྲུང་ནང་གི་གཟུགས་བརྙན་གསར་བསྐྲུན་བྱེད་
རྒྱུའི་ཐད་འབྲུག་མོའི་གཟུགས་བརྙན་དེ་ལེགས་གྲུབ་དང་ཆེས་ཁྱད་དུ་འཕགས་
པ་ཞིག་བྱུང་ཞིང༌། ལོ་ངོ་བརྒྱ་ཕྲག་དུ་མའི་རིང་བོད་རིགས་མི་དམངས་རྣམས་
ཀྱི་འབྲུག་མོའི་གཟུགས་བརྙན་ནི་གཤིས་བཟང་ཚུལ་ལྡན་དང་། མཛངས་སྤྱོད་
གཉིས་ལྡན་གྱི་མཚོན་རྟགས་ཤིག་ཏུ་རྩི་ཡི་ཡོད་པར་བརྟེན། དུས་རབས་ཀྱི་ཚད་
ལས་བརྒལ་ཞིང་མི་རྣམས་ཀྱིས་དགའ་གུས་དང་བསྔགས་བརྗོད་ཐོབ་ཡོད་པ་
322



རྩོམ་རིག་གི་རྣམ་བཤད།།
རེད། འབྲུག་མོའི་ཕྱི་ཚུལ་གྱི་མཛེས་སྡུག་ལ་བསྔགས་བརྗོད་བྱས་པ་སྔ་རྗེས་སུ་
དུམ་བུ་བརྒྱད་ཙམ་བཀོད་ཡོད་ཀྱང་འདིར་ཡིག་ཚོགས་ལ་འཇིགས་ཏེ་མཛུབ་
མོས་རི་སྟོན་གྱི་དཔེ་བཞིན་དཔེ་མཚོན་ཙམ་ཞིག་བཀོད་པར་བྱ་སྟེ། “ རིགས་
བཟང་ཞིང་གཡོ་སྒྱུ་མེད་པ། བློ་རྣོ་ཞིང་ཤེས་རབ་གསལ་བ། སྙིང་གཏད་ཀྱི་
གྲོགས་ལ་བསླུ་བ་མེད་པ། ཡིད་གཏན་འཕེར་བ། དམ་བཅའ་བརྟན་ཞིང་སྙིང་
སྟོབས་ཆེ་བ། འདོད་པ་ཆེ་ཞིང་ངོ་ཚ་དང་ལྡན་པ། ལུས་ནི་མཉེན་ལྕུག་སྨྱུག་མ་
འདྲ་བ། གདོང་པ་དཀར་བ་ཟླ་བ་འཆར་འདྲ། མཁུར་ཚོས་དམར་བ་ལི་ཁྲི་
བྱུག་འདྲ། རིང་ཐུང་འཚམས་པས་ལྟ་ན་སྡུག་པ། དབུ་སྐྲ་ནག་སྣུམ་སྐུ་རྒྱབ་
ཁེབས་པ། སྤྱན་དཀྱུས་རིང་ཞིང་སྤྱན་འབྲས་གསལ་བ། ཚེམས་ ཐག་བཟང་
ཞིང་ཚེམས་མདོག་དཀར་བ། ཤ་རྩ་འཇམ་ཞིང་དྲོ་གྲང་འཚམས་པ། མཆུ་ལ་
པད་མའི་རི་མོ་བཀྲ་བ། ལྗགས་སྟེང་ཨཱ་ཡིག་དཀར་པོས་བརྒྱན་པ་གསུང་སྐད་
སྙན་ཞིང་སྨྲ་བརྗོད་མཁས་པ། ཅི་ལ་བསམ་ཀྱང་སྐྱོན་དང་བྲལ་བ། གང་དུ་
བལྟས་ཀྱང་ཡིད་དུ་འོང་བ་”ཞིག་ཡོད་པ་དང་“གསལ་ཉི་ཟླ་ཡིན་ཀྱང་མོག་པོར་
བྱེད་ལེ། དྲང་སྲོང་ཡིན་ཀྱང་འདོད་ པ་ སློང་ལེ། བཀྲག་ པད་ མ་ ཡིན་ཀྱང་
མདངས་འོད་འཕྲོག་ལེ། དགྲ་འཆི་བདག་ཡིན་ཀྱང་ཅི་གསུངས་སྒྲུབ་ལེ་”ཞིག་
ཡོད་དོ་(《རྟ་རྒྱུགས་ནོར་བུ་ཆ་བདུན་》ཤོག་གྲངས་50) ཞེས་བཀོད་ཡོད་པ་
དང༌། འཇིག་རྟེན་འདིའི་ཐོག་གི་བསྔགས་བརྗོད་ཀྱི་ཚིག་སྙན་མཐའ་དག་ཧ་
ལམ་འབྲུག་མོའི་གཟུགས་སྟེང་དུ་སྦྱར་ཡོད་པ་ལྟ་བུའི་ཚོར་སྣང་ཞིག་སྐྱེ་ཐུབ་བོ། །
འབྲུག་མོའི་ཕྱིའི་རྣམ་པ་མཛེས་ཤིང་ཡིད་དུ་འོང་བ་མ་ཟད། ནང་སེམས་
རྒྱུད་བཟང་ཞིང་བློ་རིག་ཤེལ་ལས་གསལ་བ་སོགས་བུད་མེད་ཕལ་པ་ཞིག་གི་
གཟུགས་བརྙན་དང་མི་འདྲ་བའི་དམིགས་བསལ་གྱི་ཁྱད་ཆོས་ལྡན་ཡོད་པ་ཞིག་
ཡིན། འབྲུག་མོ་ནི་མཛངས་སྤྱོད་གཉིས་ལྡན་གྱི་བུད་མེད་ཅིག་ཡིན་རྐྱེན་སྐབས་
དེར་རྒྱལ་ཁབ་ཕྱི་ཡི་རྒྱལ་བློན་མང་པོས་མནའ་མ་ཡོང་རྒྱུའི་རེ་བ་བྱས་ཀྱང༌།
ཁོང་གི་སེམས་ཁམས་ནང་དུ་སྐབས་དེར་ཇོ་རུ་ཞེས་སྐྱོ་ངན་གྱི་ཚུལ་དུ་བཞུགས་
323



ལེའུ་གསུམ་པ། བརྩམས་ཆོས་ཀྱི་སྐོར།
ཤིང་རྒྱུ་དབང་གཉིས་ཀ་མེད་པའི་ཇོ་རུ་ཁོ་ན་ལས་མེད་པ་དང༌། དེ་རྗེས་ལྷ་རྟ་
བཟུང་བ་དང་ཁྲོ་ཐུང་གི་རྒྱལ་སྲིད་བཟུང་རྒྱུའི་ གཡོ་ སེམས་ ཐལ་བའི་རྡུལ་དུ་
བརླག་རྒྱུ་སོགས་ཀྱི་ཐད་ལ་འབྲུག་མོས་ནུས་པ་ཆེན་པོ་བཏོན་ཡོད་པ་མ་ཟད།
རང་ཉིད་ཀྱི་མི་ཚེ་གཅིག་རིང་གི་དོན་ཆེན་ཡང་གླིང་གེ་སར་རྒྱལ་པོར་བཅོལ་
ཡོད་པ་རེད།
《གླིང་གེ་སར་རྒྱལ་པོའི་སྒྲུང་》གི་ནང་དུ་འབྲུག་མོ་ནི་སྐྱོ་བའི་ཟློས་གར་གྱི་
རང་བཞིན་ལྡན་པའི་མི་སྣ་ཞིག་ཡིན་ལ། འབྲུག་མོའི་ཇུས་ཉེས་དེ་དག་ཀྱང་
རང་ཉིད་ཀྱི་ལས་སྐལ་དང་སྐུ་བསོད་དམན་པ་ལ་བརྟེན་ནས་བྱུང་བ་ཞིག་མ་
ཡིན། དེ་ནི་སྐབས་དེའི་སྤྱི་ཚོགས་ཀྱི་ལམ་ལུགས་དང་དུས་རབས་ཀྱིས་བསྐྲུན་པ་
ཞིག་ཡིན། རྒྱུ་མཚན་ནི་སྐབས་དེའི་སྤྱི་ཚོགས་ཀྱི་ལམ་ལུགས་ནང་དུ་བུ་གཅིག་
ལ་བཟའ་ཟླ་མང་བའི་སྤྱི་ཚོགས་ཀྱི་ལམ་ལུགས་ཤིག་ཡོད་རྐྱེན། འབྲུག་མོའི་ལས་
དབང་དེ་ཡང་དེ་ལས་གཡོལ་ཐབས་མེད་པ་ཞིག་ཡིན། འབྲུག་མོ་གླིང་གེ་སར་
རྒྱལ་པོའི་བཙུན་མོ་བྱས་རྟིང་མི་རྣམས་ཀྱིས་ཁོང་ལ་གུས་བཀུར་ཚད་མེད་ཐོབ་
ཅིང་གནས་བབ་ཤིན་ཏུ་མཐོ་པོ་ཞིག་བཟུང་ཡོད་ཀྱང་། རང་ཉིད་ལ་བདེ་སྐྱིད་
དེ་ཙམ་བྱུང་ཡོད་པ་མ་རེད། འོན་ཏེ་སྙན་རྩོམ་གྱི་ནང་དུ་སྟབས་བདེའི་ངང་
ནས་ཁོང་གི་སྡུག་བསྔལ་རྣམས་རྩོམ་འབྲི་བྱས་ཤིང་། ཀློག་པ་པོ་རྣམས་ཀྱིས་
གདུང་སེམས་མཉམ་སྐྱེས་ཀྱིས་མིག་ཆུ་རྐང་རེ་གཉིས་གཏོང་དགོས་པའི་བརྗོད་
དོན་ཞིག་ཏུ་རྩོམ་འབྲི་བྱས་མེད་པར་ལས་དབང་ལ་འཐབ་རྩོད་བྱེད་ཕོད་པ་
དང་། ཉེན་ཚབ་ལ་ཞུམ་པ་མེད་པའི་རང་གཤིས་ཀྱི་ཁྱད་ཆོས་མངོན་གསལ་
དོད་པོས་མཚོན་པར་བྱས་ཡོད་པ་རེད། རྩོམ་པ་པོས་འབྲུག་མོའི་རང་གཤིས་དེ་
ཡང་ཕྱོགས་ སྣ་ཚོགས་ནས་རྩོམ་འབྲི་བྱས་ཡོད་པ་སྟེ། དཔེར་ན། 《བདུད་
འདུལ་》ཞེས་པའི་ནང་དུ་དེ་ནས་གླིང་གེ་སར་རྒྱལ་པོས་བཙུན་མོ་བཅུ་གཉིས་
བཀུག་པ་དང་། སེང་ལྕམ་འབྲུག་མོ་རྒྱབ་པས་“གླིང་ཇ་མ་མིང་ཆེན་བཅུ་གསུམ་
གྲོགས་སུ་བཀུག་” ཅེས་བརྗོད་པ་དང༌། འབྲུག་མོའི་སྐྱོ་གནས་ཡང་དེ་ནས་འགོ་
324



རྩོམ་རིག་གི་རྣམ་བཤད།
ཚུགས་ཤིང་བཙུན་མོ་གཞན་རྣམས་དང་མཉམ་དུ་འཚོ་སྐྱེལ་བྱེད་པའི་བརྒྱུད་
རིམ་ནང་དུ་བུད་མེད་ཀྱི་རང་གཤིས་ཀྱིས་རྐྱེན་པས་བཙུན་མོ་གཞན་ལ་ཕྲ་དོག་
དང་། འཁོན་འཛིན་བྱས་རྐྱེན་བཙུན་མོ་གཞན་གྱིས་ཀྱང་འབྲུག་མོར་ཚུར་འཁོན་
འཛིན་བྱས་ ཞིང་། འགལ་ བ་ དེ་ བཙུན་ མོ་ མེ་ བཟའ་འབུམ་སྐྱིད་ དང༌ མངོན་
གསལ་དོད་པོ་བྱུང་ཡོད་པ་རེད། གེ་སར་རྒྱལ་པོ་བདུད་འདུལ་ཕྱིར་དགོན་སྡེ་ཁྲ་
མོར་མཚམས་ལ་ཕེབས་སྐབས་མཚམས་གཡོག་ལ་ རང་ཉིད་འགྲོ་ཕྱིར་ ཐབས་
ཤེས་སྣ་ཚོགས་སྤྱད། གླིང་གེ་སར་རྒྱལ་པོས་འབྲུག་མོ་ལ་འདི་ལྟར་གསུང་།
“མ་ཤེལ་ལྕམ་འབྲུག་མོ་ཚུར་གསོན་དང༌། །
ང་དགོན་སྡེ་ཁྲ་མོར་མཚམས་ལ་འགྲོ། །
མཚམས་གཡོག་ལ་མེ་བཟའ་ཁྲིད་ནས་འགྲོ།
ཁྱེད་འབྲུག་མོ་ཨ་མའི་ཕྱག་གཡོག་མཛོད།”
ཅེས་གསུངས་ པས་ འབྲུག་ མོས་ ཨ་ ཁ་ རྒྱལ་ པོ་ ཁྱེད་ ཅི་ གསུངས། སྐུ་
མཚམས་ལ་ཕེབས་ཀྱང་ཞབས་ཕྱིར་མོ་འགྲོ་བ་ཡིན། ངེད་རང་དཔོན་གཡོག་
གཉིས་ཕྱིན་ཆོག་ཟེར་བས། རྒྱལ་པོའི་ཞལ་ནས། མེ་བཟའ་དང་ཨ་འབྲུག་ཁྱེད་
ཉིད་ཀྱིས་ གང་ཕེབས་གང་འདུག་ན་ བཟང་ གྲོས་ཀྱིས། ངས་ བལྟས་ན་ཁྱེད་
གཉིས་ལས་མེ་བཟའ་སོང་ན་ངོ་སོ་མཐོ་གསུངས། དེ་ནས་འབྲུག་མོས་མཚམས་
གཡོག་དང་སྒྲུབ་གྲོགས་བྱེད་པར་འདོད་ནས། མེ་བཟའི་གནས་སུ་སོང་ནས་
རྒྱལ་པོས་ ཁོང་བདུད་འདུལ་དྲག་པོ་ཁྲི་ རྒྱལ་ སྟོབས་པོ་ཆེ་ བསྒྲུབ་པའི་བཅད་
མཚམས་ལ་བཞུགས་དགོས་གསུངས། ང་ཡང་མཚམས་གཡོག་ཏུ་ཆས་དགོས་
ཞེས་བཀའ་གནང་བྱུང༌། ཁྱེད་ནི་རེ་ཞིག་ཕ་མའི་དྲུང་དུ་སོང་ལ་བདེ་བར་སྡོད།
མཚམས་གྲོལ་རྗེས་མཇལ་བར་ཤོག་གསུངས་ནས་བཀའ་གནང་ཀིན་འདུག་”
ཟེར་ཞེས་བརྗོད་དེ་རང་ཉིད་མཚམས་གཡོག་ལ་ཕྱིན་ནོ། ཡང་མེ་བཟའ་འབུམ་
སྐྱིད་ལ་རྨི་ལམ་ངན་པ་ཞིག་རྨིས་ཏེ་ཟས་ཞིམ་མངར་ཅན་འགའ་བཟོས་ཏེ་རྒྱལ་
པོ་མཇལ་བར་ཕྱིན་པ་དང་། འབྲུག་མོ་ཆུ་ལེན་པར་འགྲོ་བར་ཐུགས་པ་དང༌།
325



ལེའུ་གསུམ་པ། བརྩམས་ཆོས་ཀྱི་སྐོར།
མེ་བཟས་འདི་སྐད་ཞུས་སོ། ཨ་ཆེ་འབྲུག་མོ་ལགས། མདང་ངའི་རྨི་ལམ་ངན་
པ་གཅིག་རྨིས་བྱུང་བ། དེ་རྒྱལ་པོ་ལ་ཞུ་བར་ཡོང་བ་ཡིན། ཁྱོད་ཀྱིས་དེ་སྐད་
རྒྱལ་པོ་ལ་ཞུ་རོགས་མཛོད་ཟེར་བས་འབྲུག་མོ་སོང་ནས་རྒྱལ་པོར་མ་ཞུས་པར་
སླར་ཡོང་ནས་མེ་བཟའ་ལ་རྫུན་འདི་སྐད་ཟེར། ཨ་ཆེ་ལགས་རྒྱལ་པོས་ཞལ་
གསུངས་འདི་ལྟར་གནང་བ་ཡིན། སྤྱིར་རྨི་ལམ་མི་བདེན་འཁྲུལ་བ་ཡིན། ནང་
སྒོས་སུ་སྐྱེ་དམན་གྱི་རྨི་ལམ་ལ་བརྟག་པ་མི་འདུག་གསུང་གིན་བཞུགས་ཟེར་བས་
ཡང་མེ་བཟས་འདི་སྐད་ཟེར། ཨ་ཆེ་ཁྱེད་ཀྱི་ངའི་ཟ་མ་འདི་རྣམས་རྒྱལ་པོའི་
དྲུང་དུ་འབུལ་རོགས་མཛོད། ངས་མདང་གསུམ་རྨི་ལམ་རྨིས་པ་འདི་འདྲ་ཡིན།
ཕུ་ན་རླུང་དམར་ལངས་ནས་བྱུང༌། མདོ་ན་རླུང་ནག་འཚུབས་ནས་བྱུང་། དེ་
ཡི་དཀྱིལ་ལ་མེ་བཟའ་བཏུམས་ནས་སོང་བ་རྨིས་འདི་ལ་བལྟས་ན་གང་ལྟར་རྒྱལ་
པོ་ལ་ཞུ་རོགས་ཤིག་མཛོད་ཟེར་ནས་བུད་སོང་། དེ་ནས་འབྲུག་མོས་ཟས་དེ་
རྣམས་རྒྱལ་པོ་ལ་དྲངས་ན། རྒྱལ་པོས་འདི་སྐད་ཟེར་ཟས་འདི་རྣམས་མེ་བཟས་
བཟོས་པ་དང་འདྲ་བ་ལ། འདི་ཁྱོད་ཀྱི་ལག་ཏུ་གང་ནས་བྱུང་གསུང་བས་ཡང་
འབྲུག་མོས་རྒྱལ་པོ་ལགས་ཅི་གསུངས། མེ་བཟའི་ཟ་མ་ལ་གསེར་གཡུའི་རྟགས་
ཡོད་དམ།
མེ་བཟའི་ཟ་མ་འདྲ་བ་ངས་ཀྱང་ལས་ཤེས། འདི་རྣམས་དེ་རིང་ང་ཨ་
མས་བསྐུར་ཡོང་ བ་ རེད་ ཅེས་ཞུས་ སོ།”(《བདུད་འདུལ་》ཤོག་ གྲངས་ 4 -
5བར་)མེ་བཟའ་འབུམ་སྐྱིད་བདུད་ཀླུ་བཙན་གྱིས་འཕྲོག་རྗེས་ཡང་གླིང་གེ་སར་
རྒྱལ་པོས་འཕྲལ་དུ་སྐྱོབ་པར་འགྲོ་དགོས་བསམ་ཡང་འབྲུག་མོས་ཐབས་ཤེས་སྣ་
ཚོགས་སྤྱད་ནས་དུས་འགྱངས་ཡང་ཡང་བྱས་པ་དང་། གེ་སར་རྒྱལ་པོ་བདུད་
བཏུལ་བར་ཕེབས་རྗེས་ཡང་འབྲུག་མོས་རྗེས་འདེད་བྱས་པ་སོགས་ཀྱི་བརྗོད་
དོན་བཀོད་ཡོད་པ་རེད། གལ་སྲིད་སྙན་རྩོམ་གྱི་ནང་དུ་འབྲུག་མོའི་བྱ་སྤྱོད་དེ་
འདྲ་ཁོ་ན་ཞིག་ལས་རྩོམ་འབྲི་མཛད་མེད་ཚེ། འབྲུག་མོ་ནི་བརྩེ་དུང་ཟོལ་མེད་
དང་འཚོ་བར་དགའ་ཞེན་ཆེ་བའི་བུད་མེད་ཕལ་པ་ཞིག་དང་འདྲ་བ་མ་ཟད།
326



རྩོམ་རིག་གི་རྣམ་བཤད།
སོ་སོའི་ བཟའ་ཟླར་དགའ་ཞེན་བྱས་ པ་དང༌ དུས་ མཚུངས་བློ་ རྒྱ་ གུ་ དོག་ལ།
སྒེར་སེམས་ཆེ་བའི་རང་གཤིས་ཀྱི་ཁྱད་ཆོས་དེ་མཚོན་པ་དང་། བཟའ་ཟླ་སོ་སོ་
དང་ཁ་མི་བྲལ་ཚེ་མི་གཞན་གྱི་བདེ་སྡུག་ལ་བསམ་ཤེས་མི་བྱེད་པའི་ཁྱད་ཆོས་
ཡང་མཚོན་ཡོད་པ་རེད། འོན་ཏེ། སྙན་རྩོམ་གྱི་ནང་དུ་འབྲུག་མོའི་གཟུགས་
བརྙན་གསར་བསྐྲུན་བྱེད་ སྐབས་ སུ་ རྩོམ་པ་པོས་མཐོ་ཚད་གསར་ པ་ ཞིག་ ཏུ་
འཕེལ་རྒྱས་བཏང་ཏེ་འབྲུག་མོའི་རང་གཤིས་ཀྱི་ཁྱད་ཆོས་གཞན་ཞིག་རྩོམ་འབྲི་
བྱས་ཡོད་པ་དང༌། དེ་ནི་འབྲུག་མོའི་རང་གཤིས་གཙོ་བོ་དེ་ཡིན།
ཧོར་གུར་དཀར་རྒྱལ་པོས་ གླིང་གེ་སར་རྒྱལ་པོ་བདུད་ཀླུ་བཙན་བཏུལ་
བར་ཕེབས་པ་ཤེས་རྗེས་ཧོར་དམག་གླིང་ལ་བཀང་ཞིང་། སྐབས་དེར་རྒྱལ་ཁབ་
ཀྱི་གནས་འཇིག་དང་མི་སེར་རྣམས་ཀྱི་བདེ་སྡུག་གི་འགག་རྩའི་དུས་སུ་ཁོ་མོས་
རང་ཉིད་ཀྱི་སྡུག་བསྔལ་དང་འཁོན་འཛིན་མཐའ་དག་བརྗེད་དེ། རྒྱལ་ཡོངས་
ཀྱི་དམག་དམངས་མཉམ་དུ་དཔའ་ངར་ཆེན་པོས་བཙན་འཛུལ་ལ་འགོག་རྒོལ་
བྱེད་པའི་འགན་ཁྲི་དང་དུ་བླངས་ཤིང༌། སྐབས་དེར་འབྲུག་མོ་ནི་ཉམས་མྱོང་
ཕུན་སུམ་ཚོགས་པའི་དམག་དཔོན་བགྲེས་སོང་ཞིག་དང་འདྲ་བར་དམག་མིར་
བཀོད་འདོམས་བྱ་བ་དང་། གནད་དོན་ཆེ་རིགས་རྣམས་གླིང་གི་དམག་དཔོན་
རྣམས་དང་ གྲོས་བསྡུར་བྱ་བ་ མ་ ཟད། དམག་མི་རྣམས་དམག་ སར་བསྐྱོད་
སྐབས་ཡང་རེ་རེར་ཆང་དཀར་བཏེགས་ཏེ་ཕེབས་སྐྱེལ་ཞུ་བ་དང༌། སྨོན་ལམ་
འདེབས་པ་དང་། ཚུར་ལོག་ཕེབས་སྐབས་ཡང་བསུ་བ་ཞུ་ཡི་ཡོད་པ་རེད། ལོ་
གསུམ་རིང་དཀའ་སྡུག་གིས་དམག་འཐབ་བྱེད་པའི་དུས་ཚོད་ནང་འབྲུག་མོས་
ཐབས་ཇུས་སྣ་ཚོགས་བཏོན་ཡོད་ཀྱང་། ཁྲོ་ཐུང་གིས་རྒྱལ་ཚོང་ཆོམ་རྐུན་དང་
དགྲ་བོར་མགོ་བཏགས་ཞུས་ཏེ་ཕྱི་དགྲ་ནང་ཁྲིད་བྱས་པའི་རྐྱེན་ གྱིས་ མཐར་
དམག་འཁྲུག་དེ་ཕམ་པ་རེད། དམག་འཁྲུག་རིམ་བཞིན་ཕམ་ཉེས་བྱུང་བའི་
སྐབས་སུ་འབྲུག་མོས་གཅིག་ནས་གླིང་གེ་སར་རྒྱལ་པོར་ཡི་གེ་སྐྱེལ་མཁན་ཐེངས་
གསུམ་བཏང་ཞིང་འཕྲལ་དུ་ལོགས་ཕེབས་དགོས་ཞེས་ཞུས་པ་དང༌། ཕྱོགས་
327



ལེའུ་གསུམ་པ། བརྩམས་ཆོས་ཀྱི་སྐོར།
གཞན་ཞིག་ནས་ཕྱི་ཚུལ་གྱི་རྣམ་པའི་ཐོག་ནས་ཧོར་ལ་འགྲོ་འདོད་བྱས་ཏེ་དུས་
ཚོད་བརྩོན་ལེན་བྱས་ཡོད་པ་རེད། དེ་རྗེས་ ཐབས་ཟད་འུ་ཐུག་གིས་དུས་སུ་
འབྲུག་མོས་རང་ཉིད་དང་ཤིན་ཏུ་འདྲ་བའི་གཡོག་མོ་ནེའུ་ཆུང་རང་ཉིད་ཀྱི་རྒྱན་
གོས་དང་འདྲ་བ་ཞིག་བཟོས་ཏེ། ཧོར་གུར་དཀར་རྒྱལ་པོའི་མནའ་མར་བཏང་
ཏེ་དུས་ཡུན་ལོ་གསུམ་རིང་གི་དམག་འཐབ་མཇུག་གྲིལ་ཞིང་། གླིང་གི་མི་སེར་
རྣམས་ངལ་གསོ་བའི་དུས་ཤིག་བྱུང་བ་རེད། འོན་ཏེ་འགག་རྩའི་དུས་སུ་ཁྲོ་
ཐུང་གིས་བསྐྱར་དུ་ནང་རུལ་བྱས་ཏེ་ཧོར་གུར་དཀར་རྒྱལ་པོར་དེ་ནི་འབྲུག་མོ་
མ་ཡིན་པར་གཡོག་མོ་ནེའུ་ཆུང་ཡིན་པའི་སྐོར་གྱི་གསང་ཡིག་ཅིག་སྤྲད་རྐྱེན།
ཧོར་དམག་རྣམས་བསྐྱར་དུ་གླིང་ལ་ཚུར་སླེབས་པ་དང༌། འགག་རྩའི་དུས་སུ་
འབྲུག་མོས་མཛེས་པའི་རྒྱན་གོས་རྣམས་ཕུད་ཞིང་གོ་འཁྲབ་ཆ་ཚང་གོན་ཏེ་དགྲ་
བོ་དང་དམར་འཛིང་མཐའ་འཁྱོལ་བྱེད་པའི་སྙིང་སྟོབས་མཚོན་པར་བྱས་ཤིང་།
ལག་ཏུ་ཕྱག་མདའ་བཟུང་ཞིང་མདའ་འཕེན་ཏེ་ཧོར་དམག་བཞི་རྒྱ་ལྷག་ཙམ་
བསད་པ་དང༌། དེ་ རྗེས་ འབྲུག་ མོ་ ཡང་ ཧོར་ དམག་ གིས་ བཟུང༌ ཏེ་ བདམ་
བཀྱིགས་བྱས་སོ། ཁོང་མོ་ཧོར་དམག་གི་བཟུང་རྗེས་ཡང་མེས་རྒྱལ་ལ་དགའ་
ཞིང་དགྲ་བོར་ སྙིང་ཁོང་རུས་ པའི་ གཏིང་ནས་འཁོན་འཛིན་བྱེད་ པའི་ སྙིང་
སྟོབས་མཚོན་ཡོད་པ་དེ་དག་ལས་འབྲུག་མོའི་དཔའ་ངར་ཆེ་ཞིང་བློ་ཐག་ཆོད་
པའི་རང་གཤིས་ཀྱི་ཁྱད་ཆོས་མཚོན་ཡོད་པ་མ་ཟད། དེ་ནི་བོད་གནའ་རབས་
ཀྱི་དཔའ་མོའི་དཔེ་མཚོན་ལྡན་པའི་གཟུགས་བརྙན་ཁྱད་དུ་འཕགས་པ་ཞིག་
དང་། མི་རིགས་ཀྱི་སྙིང་སྟོབས་དང་ཁྱད་ཆོས་མངོན་གསལ་དོད་པོ་ཡོད་པའི་
དཔའ་མོའི་གཟུགས་བརྙན་ཞིག་ཡིན་ལ་རང་གཤིས་མངོན་གསལ་དོད་པོ་ཡོད་
པའི་སྒྱུ་རྩལ་གྱི་དཔེ་མཚོན་གྱི་གཟུགས་བརྙན་ཞིག་ཡིན། འདིར་གསལ་བཤད་
བྱེད་དགོས་པ་ཞིག་ནི་འབྲུག་མོ་ཧོར་ཡུལ་དུ་ཕེབས་རྗེས་བཙན་ཤེད་ཀྱི་འོག་ཏུ་
ཧོར་གུར་དཀར་རྒྱལ་པོ་དང་གཉེན་སྒྲིག་བྱས་པ་མ་ཟད། བུ་གཅིག་ཀྱང་སྐྱེས་
ཡོད་པ་རེད། དེར་བརྟེན་མི་མང་པོ་ཞིག་གིས་དེ་ནི་འབྲུག་མོའི་མི་ཚེ་གཅིག་
328



རྩོམ་རིག་གི་རྣམ་བཤད།
རིང་གི་ནག་ཐིགས་གཅིག་རེད་འདུག་བྱུང་རིམ་འདི་མེད་པར་བཟོས་ཏེ་འབྲུག་
མོས་སྲོག་ལ་ཐུགས་ཀྱང་ གཉེན་སྒྲིག་མི་བྱེད་པ་ཞིག་ཏུ་བཀོད་ན་ལེགས་ཞེས་
བརྗོད་མཁན་མི་ཉུང་ཙམ་ཞིག་ཡོད་ནའང་། ང་ཚོས་སྐབས་དེའི་ལོ་རྒྱུས་དང་
སྤྱི་ཚོགས་ཀྱི་ཁོར་ཡུག་ལ་བསམ་གཞིགས་དང་དེ་རིང་གི་ཀུན་སྤྱོད་ཀྱི་ལྟ་ཚུལ་
དང་ཚད་གཞིར་ གཞིགས་ནས་ གནའ་བོའི་མི་སྣར་དཔྱད་འཇོག་བྱས་ན་མི་
འགྲིག་རྩོམ་རིག་ནང་གི་དཔེ་མཚོན་མི་སྣ་ལེགས་གྲུབ་བྱུང་ཐུབ་མིན་གྱི་འགག་
རྩའི་གནད་དོན་ནི་མི་སྣའི་རང་གཤིས་མངོན་གསལ་འབུར་ཐོན་ཅན་ཞིག་ཡིན་
མིན་ལ་རགས་ལས་པ་མ་ཟད། མི་སྣའི་ཕྱིའི་ཆ་བྱད་བརྒྱུད་དེ་མི་སྣའི་སེམས་
ཁམས་མཚོན་པར་བྱས་ཡོད་མེད་དེ་ཡིན། དཔེ་མཚོན་གྱི་མི་སྣའི་གཤིས་རྒྱུད་
མཚོན་པར་བྱེད་ སྐབས་དེའི་ནང་སྤྱི་ཚོགས་ཀྱི་དོན་སྙིང་གཏིང་ཟབ་པོ་ཞིག་
མཚོན་པར་བྱ་དགོས་ལ་ད་དུང་དུས་རབས་ཀྱི་སྙིང་སྟོབས་མངོན་གསལ་དོད་པོ་
ཞིག་ཡོད་དགོས། མི་སྣའི་གཤིས་ཀ་ནི་རང་ཚུགས་རང་བཞིན་དང་སྐྱེས་སྟོབས་
ཀྱི་ནུས་པ་ལྡན་པ་ཞིག་ཡིན་དགོས་པ་དང་། ཁོང་ཚོར་རང་ཉིད་ཀྱི་གཤིས་ཀ་
ལྡན་དགོས་པ། ཁོ་ཚོས་ རང་ ཉིད་ཀྱི་གཤིས་ ཀར་གཞིགས་ནས་འཕེལ་རྒྱས་
གཏོང་དགོས་པ་བཅས་བྱ་དགོས་པ་ལས། རྩོམ་པ་པོས་རང་ཉིད་ཀྱི་འབྲི་བྱའི་
མི་སྣ་དག་ལ་བཙན་ཤེད་ཀྱིས་ཁོ་ཚོས་རང་ཉིད་ཀྱི་གཤིས་ཀ་དང་ལྡོག་འགལ་གྱི་
གཏམ་སྤྱོད་སྤེལ་མི་རུང་། དཔེར་ན། ཐོར་འར་སི་ཐཱ་ཡིས་《 ཨན་ན་ཁེ་ལེ་ཉི་
ན་》ཞེས་པ་རྩོམ་འབྲི་གནང་སྐབས་སྔོན་ཚུད་དུ་ཨན་ན་ཤི་རྒྱུ་ཡིན་པ་ཞིག་འཆར་
བཀོད་གནང་མེད། འོན་ཀྱང་མཐར་ཨན་ན་ཤི་བ་རེད། ཨན་ན་ནི་ཤི་རྒྱུ་རང་
རེད། དེ་ནི་ཨན་ན་ཡི་གཤིས་ཀ་དང་ལས་དབང་དང་འཚམས་པ་ཞིག་ཡིན་པ་
ལས་མཁས་དབང་ཐོར་འར་སི་ཐའི་དགོངས་ཚུལ་ལྟར་སྒྲུབ་ཐུབ་པ་ཞིག་མ་ཡིན།
དེས་ན་མི་སྣའི་རང་གཤིས་མཚོན་པར་བྱེད་པའི་སྒྱུ་རྩལ་གྱི་བྱ་ཐབས་ལ་རྒྱུན་
ཆད་མེད་པར་ གསར་ གཏོད་དང་འཕེལ་ རྒྱས་ གཏོང་དགོས་ ལ་ མི་ སྣའི་ རང་
གཤིས་འབྲི་ཐབས་ཀྱང་སྣ་མང་ཕུན་སུམ་ཚོགས་སུ་གཏོང་དགོས་པ་ཞིག་རེད།
329



ལེའུ་གསུམ་པ། བརྩམས་ཆོས་ཀྱི་སྐོར།
ས་བཅད་གསུམ་པ། བརྩམས་ཆོས་ཀྱི་བརྗོད་དོན་སྐོར།
རྩོམ་རིག་བརྩམས་ཆོས་ཀྱི་གྲུབ་ཆའི་སྐོར་ལ་ནང་དོན་དང་རྣམ་པ་ཕྱོགས་
གཉིས་འདུས་ཡོད་པ་རེད། འཇིག་རྟེན་ཁམས་སུ་གནས་པའི་དངོས་པོ་མཐའ་
དག་གི་གྲུབ་ཆ་ནི་ནང་དོན་དང་དེ་མིན་ནང་དོན་དང་མཚམས་པའི་ཕྱིའི་རྣམ་
པ་དེ་ཡིན་ཞིང་། དེ་གཉིས་ནི་རྩོད་སྒྲུབ་ཀྱི་གཅིག་གྱུར་ཞིག་ཡིན། ནང་དོན་ནི་
བྱ་དངོས་ནང་ཁུལ་གྱི་འགུལ་བསྐྱོད་བྱེད་པའི་ངོ་བོ་དེ་ཡིན་ལ། བྱ་དངོས་ཀྱི་ངོ་
བོ་དང་ཆོས་ཉིད་ཀྱི་གྲུབ་ཆའི་སྤྱི་བསྡོམས་དེ་ཡིན་པ་མ་ཟད། དེ་གཉིས་ཀྱི་
འབྲེལ་བ་ནི་ནང་དོན་གྱིས་རྣམ་པ་ཐག་གཅོད་བྱེད་ལ་རྣམ་པས་ནང་དོན་མཚོན་
པ་བྱེད་རྒྱུར་ཕན་ནུས་ལྡན་པའི་རང་སྟོབས་ཀྱི་ནུས་པ་འདོན་སྤེལ་བྱེད་ཀྱི་ཡོད་
པ་རེད། །
དང་པོ། རྩོམ་རིག་བརྩམས་ཆོས་ཀྱི་ནང་དོན་འགྲེལ་བ།
རྩོམ་རིག་ནི་སྤྱི་ཚོགས་ཀྱི་འཚོ་བ་ངེས་ཅན་ཞིག་རྩོམ་པ་པོའི་བློ་ཡུལ་དུ་
ཤར་བའི་འབྲས་བུ་ཞིག་ཡིན། རྩོམ་རིག་ནི་དམིགས་བསལ་གྱི་སྤྱི་ཚོགས་ཀྱི་འདུ་
ཤེས་འཛིན་སྟངས་ཤིག་ཡིན་རྐྱེན། དེས་མཚོན་པར་བྱེད་པའི་བརྒྱུད་རིམ་ནང་
རང་ཉིད་ལ་དམིགས་བསལ་གྱི་ཁྱད་ཆོས་ལྡན་ཡོད་ལ། ཕྱི་རོལ་ཡུལ་གྱི་བྱ་
དངོས་དང་རང་ངོས་ཀྱི་ལྟ་ཚུལ་ཁག་གཉིས་འདུས་ཡོད་པ་སྟེ། རྩོམ་པ་པོས་སྤྱི་
ཚོགས་ཀྱི་འཚོ་བ་མཚོན་པར་བྱེད་པའི་ཡུལ་དངོས་དང་རྩོམ་པ་པོ་རང་ཉིད་ཀྱིས་
མཛེས་དཔྱོད་ཀྱི་གདེང་འཇོག་བཅས་ཕྱོགས་གཉིས་ཚུད་ཡོད་པ་རེད། དེར་
བརྟེན་ང་ཚོས་རྩོམ་རིག་བརྩམས་ཆོས་ནང་རྩོམ་འབྲི་བྱས་པའི་སྣེ་མང་ཕུན་སུམ་
330



རྩོམ་རིག་གི་རྣམ་བཤད།
ཚོགས་པའི་འཚོ་བའི་སྣང་ཚུལ་དང་། ཕྱི་རོལ་ཡུལ་གྱི་བྱ་དངོས་རྩོམ་འབྲི་བྱས་
པ་བརྒྱུད་མཚོན་པར་བྱས་པའི་རྩོམ་པ་པོའི་བསམ་བློའི་བརྩེ་དུང་དེར་རྩོམ་རིག་
བརྩམས་ཆོས་ཀྱི་ནང་དོན་ཞེས་ བརྗོད་དོ། ཡང་བསྐྱར་བཤད་ན་རྩོམ་རིག་
བརྩམས་ཆོས་ཀྱི་ནང་དུ་རྩོམ་འབྲི་བྱས་པའི་འཚོ་བའི་སྣང་ཚུལ་དང་འཚོ་བའི་
སྣང་ཚུལ་དེ་དག་བརྒྱུད་ནས་མཚོན་པར་བྱས་པའི་བསམ་བློའི་བརྩེ་དུང་དེ་
གཉིས་འོ་ཆུ་བཞིན་འདྲེས་ པར་ བྱས་ པའི་ གྲུབ་ ཆའི་མ་ལག་དེ་ནི་རྩོམ་ རིག་
བརྩམས་ཆོས་ཀྱི་ནང་དོན་དེ་ཡིན་ནོ། བརྩམས་ཆོས་གཅིག་ཁོ་ནར་མཚོན་ནས་
བཤད་ན། རྩོམ་རིག་བརྩམས་ཆོས་ནང་དོན་ནི་རང་སྣང་ཡུལ་ཅན་དང་ཕྱི་རོལ་
ཡུལ་གྱི་རང་བཞིན་ཟུང་འབྲེལ་བྱས་པ་ཞིག་དང༌། ཕྱི་རོལ་ཡུལ་གྱི་འཚོ་བའི་
དཔེ་རིས་དང་རང་སྣང་གི་བསམ་བློའི་བརྩེ་དུང་ཟུང་འབྲེལ་བྱེད་པའི་ཁྱད་ཆོས་
ལྡན་ཡོད་པ་རེད། རྩོམ་རིག་བརྩམས་ཆོས་ཀྱི་ནང་དོན་ལ་གོ་ལེན་བྱ་རྒྱུའི་ཐད་
སྔར་ནས་བཟུང་ལྟ་ཚུལ་མི་འདྲ་བ་སྣ་ཚོགས་མཆིས།
1.འགྱུར་མེད་དངོས་གཙོ་སྨྲ་བ་པོ་རྣམས་ཀྱིས་རྩོམ་རིག་བརྩམས་ཆོས་ཀྱི་
ནང་དོན་ལ་ཕྱི་རོལ་ཡུལ་གྱི་རྒྱུ་རྐྱེན་ཁས་ལེན་བྱས་པ་ལས་རྩོམ་པ་པོའི་རང་སྣང་
གི་རྒྱུ་རྐྱེན་ཁས་ལེན་མི་བྱེད་པ་དང་། ཁོ་ཚོའི་ངོས་འཛིན་དུ་རྩོམ་པ་པོས་ཕྱི་རོལ་
ཡུལ་དུ་གནས་པའི་སྤྱི་ཚོགས་ཀྱི་འཚོ་བ་ཇི་བཞིན་དུ་རྩོམ་འབྲི་བྱས་ཚེ། དེས་
རྩོམ་རིག་བརྩམས་ཆོས་ཀྱི་ནང་དོན་གྲུབ་པར་བྱས་པ་ཞིག་ཡིན།
2. སེམས་གཙོ་རིང་ལུགས་ཀྱིས་སྤྱི་མཚན་དང་བལྟོས་མེད་ཀྱི་འདུ་ཤེས་
དང་། འཇིག་རྟེན་གྱི་སེམས་ཁམས་རིགས་དང་། ཡང་ན་རྩོམ་པ་པོ་རང་ཉིད་
ཀྱི་འདུ་ཤེས་དེ་བརྩམས་ཆོས་ཀྱི་ནང་དོན་དུ་ངོས་འཛིན་བྱས་ཡོད་ལ་ཧེ་ཀོར་
གྱིས་“ སྒྱུ་རྩལ་གྱི་ནང་དོན་ནི་འདུ་ཤེས་ཁོ་ན་ཡིན་ནོ་” ཞེས་གསུངས་པ་དང་།
རྩོམ་རིག་བརྩམས་ཆོས་ཀྱི་ནང་དོན་ཐད་ཕྱི་རོལ་ཡུལ་གྱི་གྲུབ་ཆ་དེ་ཕྱིར་འབུད་
བྱས་ཡོད་པ་རེད།
3.རྩོད་སྒྲུབ་དངོས་གཙོ་རིང་ལུགས་ཀྱིས་ཕྱི་རོལ་ཡུལ་དུ་གནས་པའི་སྤྱི་
331



ལེའུ་གསུམ་པ། བརྩམས་ཆོས་ཀྱི་སྐོར།
ཚོགས་ཀྱི་འཚོ་བ་དང༌། རྩོམ་པ་པོས་འཚོ་བར་རང་ཉིད་ཀྱི་བསམ་བློའི་བརྩེ་
གདུང་དང་མཛེས་དཔྱོད་ཀྱིས་གདེང་འཇོག་བྱེད་རྒྱུ་ཟུང་འབྲེལ་བྱས་ནས་རྩོད་
སྒྲུབ་ཀྱི་གཅིག་གྱུར་ཡོང་བ་བྱེད་ཀྱི་ཡོད་པ་རེད་ལ། དེ་འདྲ་བྱས་ཚེ་རྩོམ་རིག་
བརྩམས་ཆོས་ཀྱི་ནང་དོན་ངོ་མ་དེ་གསལ་སྟོན་བྱེད་ཐུབ་པ་ཞིག་ཡིན། རྩོམ་
རིག་བརྩམས་ཆོས་ཀྱི་སྤྱི་ཚོགས་ཀྱི་འཚོ་བ་མཚོན་པར་བྱེད་པ་དང་ཆབས་ཅིག་
རྟག་པར་རྩོམ་པ་ པོའི་ བསམ་བློའི་ བརྩེ་དུང་དང་སྒྱུ་རྩལ་གྱི་བྱེ་བྲག་ གི་ རང་
བཞིན་དེ་དམ་པོར་འབྲེལ་ཡོད་པ་དང་། དེ་ནི་རྩོམ་རིག་བརྩམས་ཆོས་ཀྱི་གྲུབ་
ཆའི་རྩ་བའི་སྒྱུ་རྩལ་གྱི་ཆོས་ཉིད་དེ་ཡིན་ནོ། །
གཉིས་པ། བརྩམས་ཆོས་ཀྱི་བརྗོད་བྱའི་སྐོར།
1.བརྗོད་བྱའི་གོ་དོན་འགྲེལ་བ།
བརྗོད་བྱ་ནི་རྩོམ་པ་པོས་རྩོམ་རིག་བརྩམས་ཆོས་ཀྱི་གསར་རྩོམ་གྱི་བསམ་
དོན་དགོས་མཁོར་གཞིགས་ཏེ་ཆེས་རྙོག་འཛིང་ཆེ་ལ་ཕུན་སུམ་ཚོགས་པའི་འཚོ་
བའི་ཐོག་མའི་དཔྱད་གཞི་ལ་འདེམས་བསྲེས་བྱས་ནས་བྱུང་བ་ཞིག་ཡིན།
ཅི་འདྲ་ཞིག་ལ་ཐོག་མའི་དཔྱད་གཞི་ཟེར་རམ།
ཐོག་མའི་དཔྱད་གཞི་ནི་ཆེས་ཡངས་ཤིང་རྒྱ་ཆེ་བའི་སྤྱི་ཚོགས་ཀྱི་འཚོ་བའི་
ནང་ནས་གསོག་འཇོག་བྱས་པའི་འཚོ་བའི་གནད་དོན་དེ་དག་ཡིན་ཞིང་། དེ་
དག་ནི་རྩོམ་པ་པོས་གསར་རྩོམ་གྱི་བྱ་བར་མ་ཞུགས་གོང་དུ་བསྡུས་པའི་འཚོ་
བའི་མ་དཔེ་དག་ཡིན་ལ། དེ་དག་ནི་ཐར་ཐོར་དང་། ཟང་ཟིང་ཆེ་བ། ཁ་
ཐོར་དུ་གནས་པ། དམིགས་ཡུལ་གསལ་པོ་མེད་པ་ཞིག་ཡིན་རྐྱེན་རང་བྱུང་གི་
རྣམ་པ་དེ་ལས་ཁ་བྲལ་ཐུབ་མེད་པ་དང་། ངོ་བོ་དང་སྣང་ཚུལ་གཉིས་ཡང་རྙོག་
འདྲེས་སུ་གནས་པ་ཞིག་ཡིན། བརྗོད་བྱ་ནི་དེ་དང་གཏན་ནས་མི་འདྲ་བ་སྟེ།
བརྗོད་བྱ་ནི་གོ་རིམ་ལྡན་ཞིང་བསམ་བློའི་བརྩེ་དུང་ངེས་ཅན་ཞིག་མཚོན་པར་
332



རྩོམ་རིག་གི་རྣམ་བཤད།།
བྱེད་ཐུབ་པའི་སྤྱི་ཚོགས་ཀྱི་འཚོ་བའི་སྣང་ཚུལ་ཞིག་ཡིན།
བརྩམས་ཆོས་ཀྱི་བརྗོད་བྱ་དེ་ངེས་པར་དུ་ཆེས་ཕུན་སུམ་ཚོགས་ཤིང་རྙོག་
འཛིང་ཆེ་ བའི་ འཚོ་ བའི་ ཐོག་ མའི་ དཔྱད་གཞིའི་ རྨང་ གཞི་ ཐོག་ ཏུ་ རྐང༌ པ་
བཙུགས་དགོས་པ་དང་། དེ་ལྟར་བྱས་ཚེ་གཞི་ནས་རྒྱ་ཆེ་ཞིང་གཏིང་ཟབ་པའི་
འཚོ་བ་དང་ལོ་རྒྱུས་ཀྱི་ནང་དོན་ལྡན་ཐུབ་པ་དེ་ཡིན། དེ་ལྟར་རྩོམ་པ་པོས་ཐོག་
མའི་དཔྱད་གཞི་གསོག་འཇོག་བྱེད་རྒྱུ་ནི་བརྗོད་བྱ་གདམ་གསེས་བྱེད་པ་དང་
གསར་རྩོམ་གྱི་གྲྭ་སྒྲིག་བྱེད་པ་ནས་གསར་རྩོམ་གྱི་ལག་ལེན་དུ་འཕོ་འགྱུར་བྱེད་
པ། འཚོ་བ་དངོས་དེ་སྒྱུ་རྩལ་དུ་བསྒྱུར་བ་བྱེད་པའི་ནང་དུ་འགག་རྩའི་གོ་རིམ་
དང་པོ་དེ་ཡིན་ཞེས་བརྗོད་ན་ཆོག།
བརྗོད་བྱ་གདམ་གསེས་དང་བརྡར་ཤ་གཅོད་རྒྱུ་དེ་ནི་སྤྱི་ཚོགས་ཀྱི་འཚོ་བ་
དངོས་ཀྱི་རྨང་གཞིའི་ཐོག་ནས་བྱེད་དགོས་ལ། སྤྱི་ཚོགས་ཀྱི་འཚོ་བ་ནི་རྒྱ་ཆེ་
ཞིང་རྙོག་འཛིང་ཆེ་བ་དང་འགྱུར་ལྡོག་མང་བ། རྣམ་པ་མི་འདྲ་བ་སྣ་ཚོགས་པ་
ཞིག་ཡིན་རྐྱེན་རྩོམ་པ་པོ་རང་ངོས་ཀྱི་འཚོ་བའི་མྱོང་བརྒྱུད་དེར་རང་བཞིན་དུ་
སྤྱི་ཚོགས་དང་རང་ཉིད་ཀྱི་ཆ་རྐྱེན་སོགས་ཀྱི་ཚོད་འཛིན་བྱས་ཡོད་པས། འཚོ་
བའི་ཁོངས་གཏོགས་དང་ཕྱོགས་འགའ་ཤས་ལ་རྒྱུས་མངའ་ཡོད་པ་བྱེད་རྒྱུ་དེ་
ཡིན། །
སྤྱིར་བཏང་ཐོག་འཚོ་བ་མཚོན་པར་བྱེད་པའི་ངོ་བོ་དང་ནང་དོན་མི་འདྲ་
བར་བརྟེན་བརྩམས་ཆོས་ཀྱི་བརྗོད་བྱ་ཡང་རིགས་མི་འདྲ་བ་འགའ་ཞིག་ཏུ་དབྱེ་
ཆོག་ པ་ སྟེ། དཔེར་ན། བཟོ་ལས་ ཀྱི་བརྗོད་བྱ། ཞིང་ ལས་ ཀྱི་ བརྗོད་ བྱ།
དམག་ དོན་ གྱི་ བརྗོད་བྱ། ཚན་ རིག་ གི་ བརྗོད་བྱ། གཞོན་ ནུའི་ བརྗོད་ བྱ།
བུད་མེད་ཀྱི་བརྗོད་བྱ། དེང་རབས་ཀྱི་བརྗོད་བྱ། ལོ་རྒྱུས་ཀྱི་བརྗོད་བྱ་སོགས་
ཡོད་ལ་བརྗོད་བྱ་དེ་ལྟར་དབྱེ་བའི་གོམས་གཤིས་ཤིག་ཡོད་མོད་དེ་ལྟར་དབྱེ་ན་
ནི་མདོར་བསྡུས་ལ་གུ་དོག་པའི་སྐྱོན་དུ་ཟད་ཅིང་། བལྟོས་བཅས་ཀྱི་དོན་སྙིང་
ཐོག་ནས་བལྟོས་བཅས་ཀྱི་ངོས་འཛིན་བྱེད་རྒྱུ་དེ་ཁོ་ན་ཡིན།
333



ལེའུ་གསུམ་པ། བརྩམས་ཆོས་ཀྱི་སྐོར།
བརྗོད་བྱ་ནི་འཚོ་བ་དངོས་དང་འདྲ་བར་རྣམ་པ་མང་ཞིང་ཕུན་སུམ་
ཚོགས་པ་ཞིག་ཡིན་རྐྱེན་སྤྱིར་འདྲ་བའི་བརྗོད་བྱ་ཡོད་སྲིད་ཀྱང་ཁྱོན་ཡོངས་ནས་
གཅིག་མཚུངས་ཡིན་པ་ཞིག་ཡོང་མི་སྲིད་ལ་བརྗོད་བྱ་ནི་ག་དུས་ཡིན་རུང་རྣམ་
པ་གསར་རྐྱང་དང༌། ཐུན་མོང་མ་ཡིན་པའི་ཁྱད་ཆོས་ལྡན་དགོས་པ་ཞིག་ཡིན། །
དོན་བརྗོད་རང་བཞིན་ལྡན་པའི་བརྩམས་ཆོས་དང་ལྷག་པར་དུ་བརྩམས་
སྒྲུང་རིང་གྲས་ནང་དུ་འཚོ་བ་མཚོན་པར་བྱེད་པར་དུས་ཚོད་དང་ཡུལ་དུས་ཀྱི་
ཚོད་འཛིན་མེད་ལ། ནང་དོན་གཞི་རྒྱ་ཆེ་བ་ཞིག་ཡིན་རྐྱེན་བརྗོད་བྱའི་གྲུབ་
ཆའི་ཐད་ལ་ཡང་ཁུངས་སྣེ་མང་ལ་རིམ་གྲལ་མང་ཞིང་སྙན་རྩོམ་ལོ་རྒྱུས་ཀྱི་བྱུང་
བ་བཞིན་རྩོམ་འབྲི་བྱེད་ཀྱི་ཡོད་པ་རེད། དཔེར་ན། 《ཆུ་ངོགས་གཏམ་རྒྱུད་》
དང་《ཞི་བདེ་དང་དམག་འཁྲུག་》《གཞོན་ནུ་ཟླ་མེད་ཀྱི་གཏམ་རྒྱུད་》སོགས་
བརྩམས་སྒྲུང་རིང་གྲས་དེ་དག་གིས་རྒྱལ་ཁབ་མི་འདྲ་བ་དང་། དུས་རབས་མི་
འདྲ་བའི་ལོ་རྒྱུས་ཀྱི་འགལ་བ་དང་དུས་རབས་ཀྱི་སྙིང་སྟོབས་མཚོན་ཡོད་པ་རེད།
བརྗོད་བྱའི་གྲུབ་ཆ་ནི་འཚོ་བ་དེ་སྒྱུ་རྩལ་ཅན་དུ་བསྒྱུར་བར་ཐག་གཅོད་ཀྱི་རང་
བཞིན་ལྡན་པའི་གོ་རིམ་ཞིག་ཡིན་ལ། འཚོ་བ་དང་སྒྱུ་རྩལ་གཉིས་པོ་མཛེས་
དཔྱོད་ཀྱིས་གཅིག་གྱུར་བྱེད་པ་ཞིག་ཡང་ཡིན།
2. བརྗོད་བྱའི་གྲུབ་ཆ་དང་དེ་མིན་གྱི་འབྲེལ་བའི་སྐོར།
རྩོམ་རིག་བརྩམས་ཆོས་ཀྱི་བརྗོད་བྱའི་གྲུབ་ཆ་ནི་རྒྱུ་རྐྱེན་སྣ་ཚོགས་ལས་
གྲུབ་པར་བྱས་ཡོད་པ་སྟེ། དེ་ནི་མི་སྣ་དང༌། བྱ་བ། ཁོར་ཡུག། རྣམ་པ་
བཅས་ཡིན། མི་སྣ་ནི་རྩོམ་རིག་གི་བརྩམས་ཆོས་ཀྱི་ནང་དུ་འབྲི་ཡུལ་གཙོ་བོ་དེ་
ཡིན་པ་མ་ཟད། བརྗོད་བྱའི་གྲུབ་ཆའི་སྙིང་པོ་ཡང་ཡིན། དོན་བརྗོད་རང་
བཞིན་ལྡན་པའི་བརྩམས་ཆོས་ནང་དུ་མི་སྣའི་གཟུགས་བརྙན་གྱིས་ཆེས་གལ་ཆེ་
བའི་གནས་བབ་ཅིག་བཟུང་ཡོད། དེ་ནི་ཀོར་ཀིས་“རྩོམ་རིག་མཁས་ཅན་གྱི་རྒྱུ་
ཆ་ནི་རྩོམ་པ་པོ་རང་ཉིད་དང་འདྲ་བའི་མི་དེ་དག་ཡིན་”ཞེས་གསུངས་པ་ལྟར་
རྩོམ་པ་པོའི་གསར་རྩོམ་གྱི་ལས་འགན་ནི་མི་སྣ་འདྲ་མིན་སྣ་ཚོགས་ཀྱི་གཟུགས་
334



རྩོམ་རིག་གི་རྣམ་བཤད།
བརྙན་གསར་བསྐྲུན་བྱེད་རྒྱུ་དེ་ཡིན། ལོ་རྒྱུས་ཐོག་ཏུ་དུས་ རབས་མི་འདྲ་བ་
དང་རིམ་གྲལ་མི་འདྲ་བ་རྣམས་ཀྱིས་རྩོམ་པ་པོའི་བརྩམས་ཆོས་ནང་དུ་རང་སོའི་
གྲལ་རིམ་གྱི་སྙིང་སྟོབས་མཚོན་པར་བྱ་རྒྱུའི་རེ་འདོད་བྱས་ཡོད་རྐྱེན། མི་སྣའི་
གཟུགས་བརྙན་གསར་བསྐྲུན་བྱེད་རྒྱུའི་ཐད་ལ་ཤུགས་རྐྱེན་ཤིན་ཏུ་ཆེན་པོ་བྱུང་
ཡོད་པ་རེད། བྱ་དངོས་ནི་མི་སྣ་གཙོ་བོར་བྱས་ཏེ་བྱུང་བའི་རྒྱུན་མཐུད་གྱི་རང་
བཞིན་ལྡན་ལ་དགོས་ངེས་ཀྱི་འབྲེལ་བ་ཡོད་པའི་འཚོ་བའི་བྱ་དངོས་མཐའ་དག་
ལ་བརྗོད་པ་ཞིག་ཡིན། འཚོ་བ་དངོས་ཀྱི་ནང་དུ་མི་དང་མིའི་དབར་གྱི་འབྲེལ་
བ་དང་བྱ་དངོས་མི་འདྲ་བ་རྣམས་ཀྱི་འགལ་རྐྱེན་སོགས་ཀྱི་བརྩམས་ཆོས་ཀྱི་
བརྗོད་དོན་ལ་འཚོ་བའི་རྨང་གཞི་གཏིང་ཟབ་ཅིག་འཛུགས་ཀྱི་ཡོད་རྐྱེན་རྩོམ་
རིག་བརྩམས་ཆོས་ནང་གི་བྱ་དངོས་རྣམས་འཚོ་བའི་རྨང་གཞིའི་ཐོག་རྐང པ་
བརྟན་པོར་བཙུགས་ཏེ་ མི་ སྣའི་འཚོ་བ་དང་། ལོ་ རྒྱུས་ཀྱི་དོན་རྐྱེན་མཚོན་
དགོས་པ་ཞིག་ཡིན། དེ་ལྟར་མི་སྣ་དང་བྱ་དངོས་ནི་འབྲེལ་བ་ཤིན་ཏུ་དམ་པས།
རྩོམ་པ་པོས་མི་སྣའི་དགོས་པར་གཞིགས་ནས་བྱ་དངོས་བཀོད་སྒྲིག་བྱེད་དགོས་
པ་ལས་བྱ་དངོས་ཀྱིས་མི་སྣར་ཚོད་འཛིན་བྱེད་མི་རུང་ངོ༌། ཁོར་ཡུག་ནི་མི་སྣ་
འཚོ་གནས་བྱེད་པའི་ཡུལ་དང༌། འགུལ་བསྐྱོད་བྱེད་པའི་ཆ་རྐྱེན་ཡིན་པས་དེ་
ནི་བྱ་དངོས་ཀྱི་བྱུང་རྐྱེན་དང་འཕེལ་རྒྱས་འགྲོ་བའི་ཡུལ་དེ་ཡིན། ཁོར་ཡུག་
ཅེས་པར་སྤྱི་ཚོགས་ཀྱི་ཁོར་ཡུག་དང་རང་བྱུང་གི་ཁོར་ཡུག་གཉིས་ཡོད་པ་དང་།
དེས་མི་སྣའི་གཤིས་རྒྱུད་ཆགས་གྲུབ་དང་འཕེལ་རྒྱས་ལ་ནུས་པ་མི་ཆུང་བ་ཞིག་
ཐོན་གྱི་ཡོད་རྐྱེན་མི་སྣ་དང་ཁོར་ཡུག་ནི་ཕན་ཚུན་ཁ་བྲལ་ཐབས་མེད་པ་མ་ཟད།
ཕན་ཚུན་ཚོད་འཛིན་དང་འབྲེལ་བ་དམ་ཟབ་ཡོད་པ་ཞིག་ཡིན་ནོ། རྣམ་པ་
(བཟོ་ལྗོངས་)ནི་དུས་ཚོད་ངེས་ཅན་ཞིག་དང་ས་ཆ་ངེས་ཅན་ཞིག་གི་ནང་དུ་མི་
དང་མིའི་དབར་གྱི་འབྲེལ་བ་ལས་གྲུབ་པའི་འཚོ་བའི་ངོ་རིས་དེ་ཡིན་ལ། དེ་ནི་
བྱ་དངོས་ཧྲིལ་པོའི་འཕེལ་རྒྱས་ཀྱི་བརྒྱུད་རིམ་ནང་དུ་ཐོན་པའི་འཚོ་བའི་ཆ་ཤས་
ལ་བརྗོད་པ་ཞིག་ཡིན་པ་མ་ཟད། དེ་ནི་ཆེས་གལ་ཆེ་བའི་འཚོ་བའི་རྣམ་པ་ཕྲ་
335



ལེའུ་གསུམ་པ། བརྩམས་ཆོས་ཀྱི་སྐོར།
རག་ལ་དམིགས་པ་ཞིག་ཡིན། །
བརྩམས་ཆོས་ཀྱི་ནང་དུ་བཟོ་ལྗོངས་འགའ་རེ་བཀོད་འབྲི་བྱ་རྒྱུ་དེ་ནི་མི་
སྣའི་གཤིས་རྒྱུད་རྩོམ་འབྲི་བྱ་རྒྱུར་རོགས་རམ་གྱི་ནུས་པ་ཐོན་ཐུབ་པ་མ་ཟད།
འཚོ་བའི་ཆོས་ཉིད་དང་ངོ་བོ་མཚོན་རྒྱུར་དགེ་མཚན་ལྡན་པའི་ནུས་པ་ཞིག་ཐོན་
ཐུབ་བོ། མི་སྣ་དང༌། བྱ་དངོས། ཁོར་ཡུག་དང་རྣམ་པོ་བཅས་བཞི་པོ་ནི་
བརྩམས་ཆོས་ཀྱི་གྲུབ་ཆ་གཙོ་བོ་བཞི་ཡིན་ལ། དེ་དག་ཡང་ཕན་ཚུན་འབྲེལ་བ་
དམ་ཟབ་ཡོད་པ་ཞིག་ཡིན་ནོ། །
3. བརྗོད་བྱ་འདེམས་བསྲེས་དང་ཐག་གཅོད་བྱེད་ཐབས་སྐོར། །
རྩོམ་རིག་གི་བརྗོད་བྱ་མཐའ་དག་ནི་རྩོམ་པ་པོས་ངེས་པར་དུ་སྤྱི་ཚོགས་ཀྱི་
འཚོ་བའི་ནང་ནས་ཐོན་པའི་དཔྱད་གཞི་རྣམས་དམིགས་ཡུལ་ གང་རུང་ཞིག་
འགྲུབ་ཕྱིར། དེར་ལས་ སྣོན་དང་ བསྒྱུར་ བཀོད། སྙིགས་དོར་བཅུད་ལེན་
བཅས་བྱས་ཏེ་དཔྱད་གཞི་རྣམས་བརྗོད་གཞིར་བསྒྱུར་དགོས་པ་མ་ཟད། རྩོམ་
པ་པོའི་གསར་རྩོམ་གྱི་འདུན་པ་དང་བརྩམས་ཆོས་དེའི་བསམ་བློའི་ནང་དོན་གྱི་
དགོས་པར་གཞིགས་ཏེ་ཐག་གཅོད་བྱ་དགོས་པ་རེད།
དུས་རབས་མི་འདྲ་བ་དང༌། མི་རིགས་མི་འདྲ་བའི་རྩོམ་པ་པོ་ཚང་མས་
རང་ངོས་ཀྱི་དོ་ནན་དང་གཙིགས་ཆེན་བྱེད་པའི་འཚོ་བའི་འཕོ་འགྱུར་དང་དོན་
རྐྱེན་ཡོད་སྲིད་ལ། དུས་རབས་དེ་དང་དབུགས་ལམ་གཅིག་གྱུར་དང་བདེ་སྡུག་
མཉམ་མྱོང་བྱས་ཏེ། སྤྱི་ཚོགས་ཀྱི་གལ་ཆེའི་དོན་སྙིང་ལྡན་པའི་བརྗོད་གཞི་
བསྔོག་འདོན་བྱེད་ཀྱི་ཡོད། དེར་བརྟེན་ང་ཚོས་རྒྱུན་དུ་བརྩམས་ཆོས་ཀྱི་བརྗོད་
གཞི་འདེམས་བསྲེས་བྱས་ཡོད་པ་དེ་དག་ལས་དུས་རབས་ཀྱི་སྙིང་སྟོབས་ཚོར་
སྣང་སྐྱེ་ཐུབ་པ་ཞིག་ཡོང་གི་ཡོད་པ་རེད། སྐུ་ཞབས་ལུའུ་ཤུན་གྱིས་“ནན་ཏན་
གྱིས་རྒྱུ་ཆ་བདམས་བསྲེས་དང༌། སྔོག་འདོན་གཏིང་ཟབ་” ཅེས་གསུངས་པ་
ལྟར། རྩོམ་པ་པོས་བརྗོད་གཞི་བཀོལ་སྤྱོད་བྱེད་མཁས་པོ་བྱུང་ན་གཞི་ནས་
བརྩམས་ཆོས་ཀྱི་ནང་དུ་རྒྱ་ཆེ་ཞིང་གཏིང་ཟབ་པའི་སྒོ་ནས་འཚོ་བའི་དོན་རྐྱེན་
336



རྩོམ་རིག་གི་རྣམ་བཤད།
དང་སྤྱི་ཚོགས་ཀྱི་སྣང་ཚུལ་དང་དུས་རབས་ཀྱི་སྙིང་སྟོབས་མཚོན་པར་བྱ་ཐུབ་བོ།
4. བརྗོད་བྱའི་སྣ་མང་གི་རང་བཞིན་དང་གཅིག་གྱུར་གྱི་རང་བཞིན་སྐོར།
བརྩམས་ཆོས་ཀྱི་བརྗོད་གཞི་ནི་ངེས་པར་དུ་སྣེ་མང་ཕུན་ཚོགས་དང་རྣམ་
པ་མི་འདྲ་བ་ཞིག་བྱུང་ན་གཞི་ནས་ཀློག་པ་པོ་རྣམས་ཀྱིས་ཡིད་དབང་འཕྲོག་
ཐུབ་པ་ཞིག་ཡོང་གི་ཡོད། སྤྱི་ཚོགས་ཀྱི་འཚོ་བ་ནི་རྒྱ་ཆེ་ཞིང་གཏིང་ཟབ་པ་དང༌།
རྩོམ་པ་པོའི་འཚོ་བའི་འགྲོ་ལམ་དང་གསར་རྩོམ་གྱི་རང་གཤིས་ལ་ཡང་ཁྱད་པར་
ཤིན་ཏུ་ཆེན་པོ་ཡོད་རྐྱེན། བརྩམས་ཆོས་ཀྱི་བརྗོད་གཞིའི་སྣ་མང་རང་བཞིན་
ཐག་གཅོད་བྱས་པ་དང་། རྩོམ་པ་པོ་གཅིག་ལ་མཚོན་ནའང་དེའི་གསར་རྩོམ་
གྱི་བརྗོད་གཞིར་འཕོ་འགྱུར་ཡང་འགྲོ་ཡི་ཡོད་པས། རྩོམ་བརྒྱ་དོན་གཅིག་ནི་
གསར་རྩོམ་ལ་ཕན་པ་མེད་པ་ཞིག་ཡིན། དེར་བརྟེན་རྩོམ་ པ་པོ་རྣམས་ཀྱིས་
རང་ངོས་ཀྱི་འཚོ་བའི་ཉམས་མྱོང་དང་འདོད་ཕྱོགས། རང་ངོས་ཀྱི་ཁྱད་ཆོས་ལ་
གཞིགས་ཏེ་བརྗོད་བྱ་གདམ་བསྲེས་བྱེད་དགོས། དེ་འདྲ་བྱས་ཚེ་མི་རྣམས་ཀྱི་
ཉིན་བཞིན་འཕོ་འགྱུར་འགྲོ་བཞིན་པའི་བསམ་བློའི་དགོས་མཁོ་དང་ཆེས་ཕུན་
སུམ་ཚོགས་སུ་འགྲོ་བཞིན་པའི་སྒྱུ་རྩལ་གྱི་རེ་བ་བསྐོང་ཐུབ་པ་ཞིག་ཡོང་ངེས་
ཡིན།
བརྩམས་སྒྲུང་རིང་གྲས་ཤིག་ལ་མཚོན་ན་དེའི་ནང་དུ་བརྗོད་གཞི་སྣེ་མང་
ཕྱོགས་སུ་འཕེལ་རྒྱས་གཏོང་གི་ཡོད་ལ། དེ་དག་གི་ནང་ནས་ཡང་གཙོ་བོའི་
བརྗོད་གཞི་ཞིག་ཡོད་པ་དང་བརྗོད་གཞི་གཞན་རྣམས་ནི་གཙོ་བོའི་བརྗོད་གཞི་
དེར་བརྟེན་ནས་བྱུང་ བ་ ཞིག་ ཡིན་རྐྱེན་དེར་ བརྗོད་ གཞིའི་ གཅིག་ གྱུར་ རང་
བཞིན་ཞེས་བརྗོད་ལ། བརྗོད་གཞིའི་སྣ་མང་རང་བཞིན་དང་གཅིག་གྱུར་རང་
བཞིན་ནི་རྩོམ་རིག་གསར་རྩོམ་གྱི་རྩ་བའི་ཆོས་ཉིད་དེ་ཡིན་ནོ། སྤྱིར་བརྗོད་བྱ་
ནི་འགྲོ་བ་མི་སྙིང་པོར་གྱུར་བའི་སྤྱི་ཚོགས་སྣང་ཚུལ་མཐའ་དག་བརྗོད་བྱར་རྩི་
རུང་བ་ཡིན། རང་རེའི་བོད་ཀྱི་སྙང་ངག་སོགས་ལས་འདི་ལྟར་བསྡུས་ཏེ་འཆད་
པ་ཡིན་སྟེ། “ནོར་གྱི་སྡེ་དང་འདོད་པའི་སྟེ། ཆོས་ཀྱི་སྡེ། ཐར་པའི་སྡེ་ཞེས་པ་
337



ལེའུ་གསུམ་པ། བརྩམས་ཆོས་ཀྱི་སྐོར།
དང་། 《སྙན་ངག་མེ་ལོང་》ལས་“ སྔོན་བྱུང་གཏམ་ལས་གྱུར་པའམ། ཅིག་
ཤོས་ལེགས་པ་ལ་བརྟེན་པ་”ཞེས་དང་གཞན་ཡང་སྙན་འགྲེལ་སོགས་ལས་“ གྲོང་
ཁྱེར་རྒྱ་མཚོ་རི་དང་དུས། ཉི་ཟླ་འཆར་ནུབ་བསྔགས་པ་དང་། སྐྱེད་ཚལ་ཆུ་ཡི་
རོལ་རྩེད་དང༌། ཆང་འཐུང་དགའ་བའི་དགའ་སྟོན་དང་། བསླུ་བ་དང་ནི་
བག་མ་དང་། གཞོན་ནུ་སྐྱེ་དང་འཕེལ་བ་དང༌། གྲོས་དང་ཕོ་ཉ་བགྲོད་པ་
དང་། གཡུལ་དང་འདྲེན་པ་དར་བས་ཀྱང་། བརྒྱན་པར་གྱུར་ཅིག”ཅེས་གང་
མང་བྱུང་ཞིང༌། དེ་དག་སྙན་ངག་གི་བརྗོད་བྱར་དམིགས་སུ་བསྟན་པ་ཡིན་
ཡང་སྤྱི་ཚོགས་ཀྱི་འཚོ་བ་འདི་ནི་སྣ་ཚོགས་རྙོག་འཛིང་ཆེ་བ་ཞིག་ཡིན་པས་
བརྗོད་བྱ་དེ་ གྲངས་ཀྱིས་བགྲང་བས་ག་ལ་ལངས། འགྲོ་བ་མི་སྙིང་པོར་གྱུར་
པའི་སྤྱི་ཚོགས་ཀྱི་འཚོ་བ་མཐའ་དག་ནི་བརྩམས་ཆོས་ཀྱི་བརྗོད་བྱར་རྩིས་ཆོག་
ཅེས་བརྗོད་ན་ཚན་རིག་དང་མཐུན་པར་སྣང་ངོ༌། །
གསུམ་པ། བརྗོད་བྱ་གཙོ་བོ།
1.བརྗོད་བྱ་གཙོ་བོ་ཞེས་པ་ནི་རྩོམ་པ་པོས་བརྩམས་ཆོས་ནང་བསྟན་བྱའི་
དོན་གཙོ་བོ་དེ་ཡིན། རྩོམ་པ་པོས་བསྟན་བྱའི་དོན་དེར་འཛིན་པའི་རྣམ་འགྱུར་
དང་གདེང་འཇོག་དེ་བཞིན་བརྩམས་ཆོས་ཀྱི་ནང་དོན་དེ་རྩོམ་ཐབས་གང་ཞིག་
བརྒྱུད་ནས་མཚོན་པར་བྱེད་པའི་རྩ་བའི་ལྟ་བ་དེ་ཡིན། ཀོར་ཀིས་“བརྗོད་དོན་
གཙོ་བོ་ནི་རྩོམ་པ་པོའི་ཉམས་མྱོང་ནང་ནས་བྱུང་བ་དང་། འཚོ་བས་ཤུགས་
ཀྱིས་བསྟན་པའི་བསམ་བློ་ཞིག་རེད” ཅེས་གསུངས། རྩོམ་རིག་གི་བརྗོད་བྱ་
གཙོ་བོ་ནི་གསར་རྩོམ་གྱི་བསམ་བློའི་མཛུབ་ཁྲིད་དེ་མ་ཡིན་ལ། ཡང་ན་རྩོམ་པ་
པོའི་གསར་རྩོམ་གྱི་འདུན་པ་དེ་ཡང་མ་ཡིན་པར་དེ་ནི་རྩོམ་རིག་གི་ནང་དུ་སྤྱི་
ཚོགས་ཀྱི་འཚོ་བའི་ དོན་རྐྱེན་ རྩོམ་འབྲི་བྱེད་ པ་ དང་། སྒྱུ་རྩལ་ གྱི་ གཟུགས་
བརྙན་གསར་བསྐྲུན་བྱེད་པ་བརྒྱུད་ནས་མཚོན་པར་བྱས་པའི་བསམ་བློ་དེ་ཡིན།
338



རྩོམ་རིག་གི་རྣམ་བཤད།
ཞིབ་ཕྲའི་བརྩམས་ཆོས་ཀྱི་ནང་དུ་བརྗོད་དོན་གཙོ་བོ་ནི་གསོན་ཉམས་དོད་ཅིང་
མངོན་གསལ་དོད་པ་དང་། ཡང་ན་སྤྱིར་ལྐོག་གྱུར་དང་སྦས་པའི་ཚུལ་གྱིས་
བསྟན་པ་དང༌། རྩོམ་ཐབས་ཡང་རྣམ་པ་མི་འདྲ་བ་ཞིག་ཡོད་ཆོག་རུང་དེ་ནི་
ངེས་པར་དུ་གསོན་ཉམས་ལྡན་པའི་སྒྱུ་རྩལ་གྱི་གཟུགས་བརྙན་དང་ཞིབ་ཕྲའི་
འཚོ་བའི་དོན་རྐྱེན་གྱི་ནང་རང་བཞིན་དུ་གསལ་བ་ཞིག་ཡིན་དགོས་པ་ལས།
སྤྱི་མཚན་གྱི་ཐ་སྙད་དང་ཡང་ན་གླེང་མོལ་གྱི་ཐབས་སྤྱད་དེ་ཐད་ཀར་བརྗོད་དུ་
་བཅུག་པ་ཞིག་མ་ཡིན་ནོ། །
2. བརྗོད་བྱ་གཙོ་བོའི་གྲུབ་ཆ་དང་འབྲེལ་བའི་སྐོར།
རྩོམ་རིག་བརྩམས་ཆོས་ཀྱི་བརྗོད་བྱ་གཙོ་བོའི་གྲུབ་ཆའི་རྒྱུ་རྐྱེན་ནི་བརྩེ་
དུང་དང་བསམ་བློ་བཅས་ཕྱོགས་གཉིས་ནས་མཚོན་པར་བྱས་པ་ཞིག་ཡིན་ལ།
བརྩམས་ཆོས་གཅིག་གི་བསམ་བློ་ནི་བླ་སྲོག་དང༌། བརྩེ་དུང་ནི་ཁྲག་རྩ་ལྟ་བུ་
ཞིག་ཡིན་རྐྱེན་དེ་གཉིས་འོས་འཚམས་ཀྱིས་གཅིག་གྱུར་བྱེད་ཐུབ་ཚེ་བརྗོད་དོན་
གཙོ་བོ་མངོན་གསལ་དོད་པོ་ཡོང་ཐུབ་བོ། །
བསམ་བློ། བརྗོད་བྱ་གཙོ་བོ་དེར་ལྟེ་བའི་བསམ་བློ་ཞེས་ཀྱང་བརྗོད།
བརྩམས་ཆོས་ཀྱི་གསལ་བའི་བསམ་བློ་དང་ཚན་རིག་བརྩམས་དེབ་ཀྱི་ནང་དུ་
གསལ་བའི་བསམ་བློ་གཉིས་མི་འདྲ་བ་ཞིག་ཡིན། ཆེས་གལ་ཆེ་བའི་ མཚོན་
རྟགས་ཤིག་ནི་ཚན་རིག་བརྩམས་དེབ་ལས་གསལ་བའི་བསམ་བློ་དེ་དང་ཚན་
རིག་པ་ཡི་མཚོན་པར་བྱས་པའི་བསམ་བློ་དེ་གཉིས་རྦད་དེ་གཅིག་མཚུངས་སུ་
གནས་ཡོད་ལ། དེ་འདྲ་ཞིག་མིན་ཚེ་ཚན་རིག་ཅེས་བརྗོད་ཐབས་མེད། རྩོམ་
རིག་གི་བསམ་བློ་ནི་དེ་དང་གཏན་ནས་མི་འདྲ་སྟེ། རྩོམ་པ་པོས་བརྩམས་ཆོས་
ནང་མཚོན་པར་བྱས་པའི་བསམ་བློ་དེ་ཡིན་ལ། བརྩམས་ཆོས་ཀྱི་བརྗོད་བྱ་གཙོ་
བོ་ནི་རང་སྣང་གི་བསམ་བློ་དང་ཕྱི་རོལ་ཡུལ་གྱི་བསམ་བློའི་སྤྱི་བསྡོམས་དེ་ཡིན།
ཐོའོ་འར་སི་ཐ་ཡིས་བརྩམས་པའི་བརྩམས་སྒྲུང་རིང་གྲས་《སླར་གསོས་》ཞེས་
པའི་ནང་སྐུ་དྲག་ཉི་ཧེ་ལེ་ཏོ་ཕུ་དང་ཁ་ཆིའུ་ཧྲ་མ་ཟི་ལོ་ཝའི་འགལ་བའི་སྐོར་
339
씅% 62 의의



ལེའུ་གསུམ་པ། བརྩམས་ཆོས་ཀྱི་སྐོར།
བཀོད་བརྗོད་བྱས་ཤིང་“ དྲག་ལས་མི་སྤྱོད་པར་ཉེས་འགོག་”བྱེད་དགོས་ཞེས་
པའི་འདོད་ཚུལ་བཏོན་ཡོད་པ་དེ་ནི་རང་སྣང་གི་བསམ་བློའི་ངོས་ནས་བརྗོད་ཚེ་
དེ་“ ཐའོ་འར་སི་ཐའི་རིང་ལུགས་” ཀྱི་མཚོན་ཚུལ་ཞིག་ཡིན་པ་དང༌། ཕྱོགས་
གཞན་ཞིག་ནས་བརྩམས་སྒྲུང་དེའི་ནང་དུ་ཧྲ་ཧོང་གོང་མའི་སྲིད་དབང་སྒེར་
གཅོད་བྱེད་པའི་ལམ་ལུགས་འོག་གི་ཁྲིམས་ཁང་དང་། བཙོན་རའི་མུན་ནག་
དང་ལོག་སྤྱོད། ཆོས་ལུགས་ཀྱི་རུལ་སུང་བཅས་ལ་འཁོན་འཛིན་དང་དགག་
རྒྱག་ཚ་ནན་བྱས་ཡོད་པ་རེད། བརྩམས་ཆོས་དེའི་བསམ་བློའི་མ་ལག་ཧྲིལ་པོ་
ནི་“ རང་མོས་དང་འདྲ་མཉམ་ཡིན་ པའི་ཞིང་པའི་སྤྱི་ཚོགས་ཀྱི་འཚོ་བ་ཞིག་
གསར་འཛུགས་བྱས་ཏེ་ཉེན་རྟོག་པ་ལྟར་གྱི་གྲལ་རིམ་གྱི་ཚབ་བྱེད་དགོས”ཞེས་
པའི་རེ་བ་བཏོན་ཡོད། དེ་ལྟར་ཕྱི་རོལ་ཡུལ་གྱི་བསམ་བློ་དེ་“ ཐའོ་འར་སི་ཐའི་
རིང་ལུགས་” ཀྱི་བསམ་བློའི་“ཚད་ལས་རྒྱང་རིང་དུ་འཕེལ་ཟིན་པ་ཞིག་ཡིན་
རྐྱེན་ལེ་ཉེན་གྱིས་ཐོའོ་འར་སི་ཐའི་བརྩམས་ཆོས་ནི་” ཨུ་རུ་སུའི་གསར་བརྗེའི་མེ་
ལོང་ལྟ་བུ་ཞིག་ཡིན་”ཞེས་གསུངས་པ་ལྟར་རོ། རྩོམ་པ་པོའི་རང་སྣང་གི་བསམ་
བློ་དེ་ནི་སྤྱིར་གཏན་འཇགས་དང་ཚད་ཡོད་པ་ཞིག་ཡིན། འོན་ཏེ་བརྩམས་ཆོས་
ཀྱི་ཕྱི་རོལ་ཡུལ་གྱི་བསམ་བློ་དེ་ནི་དུས་རབས་དང་རྒྱལ་ཁབ། མི་རིགས་སོགས་
ཀྱི་ཚད་ལས་བརྒལ་ཐུབ་ པ་ཞིག་ཡིན། དེར་བརྟེན་བརྩམས་ཆོས་གཅིག་ལ་
མཚོན་ན་ཀློག་པ་པོ་མི་འདྲ་བར་གཞིགས་ཏེ་གདེང་འཇོག་ཡང་མི་འདྲ་བ་རེ་
ཡོད་སྲིད་པས། རང་སྣང་གི་བསམ་བློ་དང་ཕྱི་རོལ་ཡུལ་གྱི་བསམ་བློ་གཉིས་
བསྡུར་ཞིབ་ཅིག་བྱས་ཚེ་ཕྱི་རོལ་ཡུལ་གྱི་བསམ་བློ་དེ་རང་སྣང་གི་བསམ་བློ་ལས་
ཁྱབ་ཆེ་བ་ཞིག་ཡོད། །
བརྩེ་དུང་—རྩོམ་རིག་བརྩམས་ཆོས་ནང་ གི་ བསམ་ བློ་ དང་ བརྩེ་དུང་
གཉིས་ནི་གཅིག་ཁུ་གཅིག་ལ་འཐིམས་པ་དང་། གཅིག་ཕན་གཅིག་གྲོགས་བྱེད་
པ་ཞིག་ཡིན། བརྩམས་ཆོས་གཅིག་གི་བརྗོད་བྱ་གཙོ་བོའི་ནང་དུ་བསམ་བློའི་གོ་
སྐོན་བློ་འགུགས་ཀྱི་ནུས་པ་དང་། བརྩེ་དུང་གིས་ཡིད་དབང་འཕྲོག་པའི་ནུས་
340



རྩོམ་རིག་གི་རྣམ་བཤད།
པ་དེ་གཉིས་ནི་མེད་ན་མི་འགྲིག་པའི་གྲུབ་ཆ་ཞིག་ཡིན་ལ། བསམ་བློའི་ནང་
བརྩེ་དུང་འདྲེས་པ་དང༌། བརྩེ་དུང་གིས་བསམ་བློ་ཕུན་སུམ་ཚོགས་སུ་གཏོང་
གི་ཡོད་པས་དེ་གཉིས་ནི་འོ་ཆུ་གཅིག་འདྲེས་ཀྱི་དཔེ་ལྟར་ཡིན། བརྩེ་དུང་ནི་
མིའི་རིགས་ ཀྱི་ ཚད་ མཐོའི་ སེམས་ ཁམས་ ཀྱི་ འགུལ་ བསྐྱོད་ ལས་ བྱུང་ བའི་
དམིགས་བསལ་གྱི་རྣམ་ཚུལ་ཞིག་ཡིན་པ་མ་ཟད། བརྩེ་དུང་ཡང་རྒྱུ་མེད་རྐྱེན་
མེད་དུ་བྱུང་བ་ཞིག་མ་ཡིན་པར་དེ་ནི་ཕྱི་རོལ་ཡུལ་གྱི་དངོས་པོ་དང་མིའི་རིགས་
ཀྱི་སྤྱི་ཚོགས་ཀྱི་ལག་ལེན་ནང་ནས་བྱུང་བ་ཞིག་ཡིན།
3. བརྗོད་བྱ་གཙོ་བོའི་སྣ་མང་རང་བཞིན་དང་གཅིག་གྱུར་རང་བཞིན་གྱི་
སྐོར། །
རྩོམ་རིག་བརྩམས་ཆོས་ཀྱི་བརྗོད་བྱ་གཙོ་བོ་ནི་རྩོམ་གཞི་དང་འདྲ་བར་སྣེ་
མང་རྙོག་འཛིང་ཅན་ཞིག་ཡིན། ལྷག་པར་དུ་བརྩམས་སྒྲུང་རིང་གྲས་ཀྱི་ནང་དུ་
འཚོ་བའི་ནང་དོན་རྒྱ་ཆེ་ལ་ལོ་རྒྱུས་རིང་བ། མི་སྣ་དང་བྱ་དངོས་མང་བ་སོགས་
ཀྱི་རྐྱེན་པས་བརྗོད་བྱ་སྣེ་མང་ཕུན་སུམ་ཚོགས་ལ། བརྗོད་བྱ་གཙོ་བོ་ཡང་སྣ་
མང་རང་བཞིན་ལྡན་པའི་ཕྱོགས་སུ་འཕེལ་རྒྱས་གཏོང་གི་ཡོད་པ་རེད། བརྗོད་
བྱ་སྣ་མང་ གི་ནང་ནས་ བརྗོད་ དོན་ གཙོ་བོ་ གཅིག་ ཡོད་ པ་ མ་ཟད། དེ་ནི་
བརྩམས་ཆོས་ཁྱོན་ཡོངས་ལ་ཁྱབ་པ་དང༌། བརྗོད་དོན་གྱི་སྣེ་ཁྲིད་ཀྱི་ནུས་པ་
ཐོན་གྱི་ཡོད་ལ། བརྗོད་ དོན་ ཕལ་ པ་ རྣམས་ཡང་ བརྗོད་ དོན་ གཙོ་ བོ་ དེར་
གཞོགས་འདེགས་བྱེད་དགོས་པ་དེ་ནི་བརྗོད་དོན་གཙོ་བོའི་གཅིག་གྱུར་གྱི་རང་
བཞིན་དེ་ཡིན། འཚོ་བའི་སྣང་ཚུལ་གྱི་ཆ་ནས་བཤད་ན། ཆེས་རྙོག་འཛིང་
ལྡན་པའི་འཚོ་བའི་སྣང་ཚུལ་གྱི་ཁྲོད་དུ། འཚོ་བའི་དོན་སྙིང་སྣ་ཚོགས་འདྲེས་
ཡོད་དེ། རྩོམ་པ་པོས་ནང་དོན་གྱི་ཆ་ནས་གཙོ་ཕལ་གྱི་དབྱེ་བ་མ་ཕྱེ་པར་དོན་
སྙིང་རྣམས་ཇི་མ་ཇི་བཞིན་བརྗོད་ཡོད་རྐྱེན་བརྗོད་དོན་གཙོ་བོ་མང་བའི་སྣང་
ཚུལ་བྱུང་བ་དང༌། རྩོམ་པ་པོའི་ལྟ་བའི་ཆ་ནས་བཤད་ན། རྩོམ་པ་པོ་ལ་ལས་
བསམ་བློ་རྙོག་འཛིང་ངམ་རབ་རིབ་ཡིན་པའི་བློ་གཉིས་འགལ་བར་བཟུང་བའི་
DA
341



ལེའུ་གསུམ་པ། བརྩམས་ཆོས་ཀྱི་སྐོར།
རྐྱེན་གྱིས་བསམ་བློ་གཅིག་གམ་ཡང་ན་གནད་དོན་འདྲ་མིན་དུ་མའི་ཤུགས་རྐྱེན་
འོག་བསམ་བློ་དེ་དག་ཕན་ཚུན་འགལ་བ་ཡིན་ལ། གཙོ་ཕལ་གྱི་དབྱེ་བ་ཅུང་དོ་
མཉམ་པས་ ན། འདི་ ལྟ་ བུའི་ བསམ་ བློའི་ མཛུབ་ སྟོན་ འོག་ བརྩམས་ པའི་
བརྩམས་ཆོས་ལ་བརྗོད་དོན་གཙོ་བོ་མང་བའི་སྣང་ཚུལ་འབྱུང་བ་ཡིན། རྩོམ་པ་
པོ་ལ་ལས་རང་གི་སེམས་ཀྱི་འགྱུར་བའམ་འཁྱེར་སོ་ཙམ་སྟོན་པ་ལས། རང་གི་
ཚོར་སྣང་དེ་རྗེས་དཔག་ཚད་མའི་ཤེས་རྟོགས་ཀྱི་གནས་སུ་མ་བཀོད་པར། ཤེས་
རྟོགས་ཀྱི་བསམ་གཞིགས་བྱ་རྒྱུ་དེ་ཀློག་པ་པོར་བཞག་པས་བརྗོད་དོན་གཙོ་བོ་
མང་པོར་སྣང་བ་ཡིན་ནོ། །
4. བརྗོད་བྱ་གཙོ་བོའི་སྤྱི་ཚོགས་ཀྱི་རང་བཞིན་དང་དུས་རབས་ཀྱི་རང་
བཞིན་སྐོར། །
རྩོམ་རིག་བརྩམས་ཆོས་ཀྱི་བརྗོད་བྱ་གཙོ་བོ་དེ་ནི་སྤྱི་ཚོགས་ལག་ལེན་གྱི་
ཐོན་རྫས་ཤིག་ཡིན་ལ། ཡང་ལོ་རྒྱུས་ཀྱི་དུས་ རབས་ངེས་ ཅན་ཞིག་དང་སྤྱི་
ཚོགས་ཀྱི་འབྲེལ་བ་དང་དུས་རབས་ཀྱི་ཁྱད་ཆོས་དེ་སྒྱུ་རྩལ་གྱི་ཐོག་ནས་མཚོན་
པར་བྱས་པ་ཞིག་ཡིན།
གྲལ་རིམ་ཡོད་པའི་སྤྱི་ཚོགས་ཀྱི་ནང་དུ་བསམ་བློའི་ལྟ་ཚུལ་མི་འདྲ་བ་ཚང་
མར་གྲལ་རིམ་གྱི་རྟགས་ཐམ་གསལ་པོ་རེ་རྒྱབ་ཡོད་པ་དང་འདྲ་བར་རྩོམ་རིག་
གི་བརྗོད་བྱ་གཙོ་བོར་ཡང་གྲལ་རིམ་གྱི་རང་བཞིན་མངོན་གསལ་དོད་པོ་ཡོད་པ་
ཞིག་ཡིན། གྲལ་རིམ་མི་འདྲ་བའི་རྩོམ་པ་པོ་རྣམས་ཀྱི་རང་སྣང་གི་ལྟ་ཚུལ་མི་
འདྲ་བའི་དབང་གིས་བརྩམས་ཆོས་ཀྱི་བརྗོད་དོན་གཙོ་བོ་ཐག་གཅོད་བྱེད་ཀྱི་
ཡོད་པ་མ་ཟད། བརྩམས་ཆོས་ཀྱི་མཚོན་ཚུལ་ཐད་ལ་ཡང་ཁྱད་པར་ཆེན་པོ་
ཡོད་པ་རེད། རྩོམ་རིག་གི་ལོ་རྒྱུས་ཐོག་ཏུ་གྲལ་རིམ་མི་འདྲ་བའི་བསམ་བློའི་
བརྩེ་དུང་དེ་ཐད་ཀར་དང་ཡང་ན་གཞན་ རྒྱུད་ཀྱི་ཐོག་ནས་མང་ཉུང་མི་ལྟོས་
པར་རྩོམ་པ་པོའི་བརྩམས་ཆོས་ནང་དུ་མཉམ་བསྲེས་བྱས་ཏེ། གྲལ་རིམ་དེའི་
བསམ་བློའི་བརྩེ་དུང་མཚོན་པར་བྱས་ཡོད་པས་རྩོམ་རིག་གི་གྲལ་ རིམ་རང་
342



རྩོམ་རིག་གི་རྣམ་བཤད།
བཞིན་ནི་མི་རྣམས་ཀྱི་འདོད་བློ་ལྟར་བསྒྱུར་མི་ཐུབ་པའི་ཕྱི་རོལ་ཡུལ་གྱི་ཆོས་
ཉིད་ཅིག་ཡིན།
དུས་རབས་ མི་འདྲ་བའི་ནང་དུ་ དུས་ རབས་ དེའི་ཁྱད་ཆོས་ ལྡན་པའི་
བརྩམས་ཆོས་ཀྱི་བརྗོད་དོན་གཙོ་བོ་ཞིག་ཆགས་གྲུབ་བྱེད་ཀྱི་ཡོད་རྐྱེན་བརྩམས་
ཆོས་ཀྱི་བརྗོད་དོན་གཙོ་བོར་དུས་རབས་ཀྱི་ཁྱད་ཆོས་མངོན་གསལ་དོད་པོ་ཡོད་
པ་ཞིག་ཡིན། མ་ཁེ་སིས་“ཆེས་བབ་ཆགས་པའི་རྣམ་པ་ཞིག་བེད་སྤྱད་ནས་ཆེས་
དེང་རབས་ཀྱི་བསམ་བློ་ཞིག་མཚོན་པར་བྱེད་དགོས” ཞེས་གསུངས་ཡོད་པ་
རེད། དུས་རབས་ནི་འཕེལ་རྒྱས་འགྲོ་བ་དང༌། ལོ་རྒྱུས་ཡང་འཕོ་འགྱུར་འགྲོ་
ཡི་ཡོད་རྐྱེན་རྟག་ཏུ་རྒྱུན་ཆད་མེད་པར་བརྗོད་བྱ་གསར་པ་ཇི་སྙེད་ཅིག་ཐོན་གྱི་
ཡོད་པ་རེད། དེས་ན། བརྗོད་དོན་གཙོ་བོ་ནི་འཕེལ་རྒྱས་འགྲོ་བཞིན་པའི་ཐ་
སྙད་ཅིག་ཡིན་ལ་དེ་ཡང་སྤྱི་ཚོགས་དང་ལོ་རྒྱུས་འཕེལ་རྒྱས་དང་གོམ་པ་མཉམ་
བགྲོད་བྱེད་པ་ཞིག་ཡིན་པས། བརྩམས་ཆོས་ཀྱི་བརྗོད་དོན་གཙོ་བོ་ནི་ནམ་ཡང་
རྣམ་པ་གསར་རྐྱང་ཞིག་ཡིན་དགོས་པ་ལས་བསྐྱར་ཟློས་བྱས་པ་ཞིག་མ་ཡིན་ལ།
སྤྱི་ཚོགས་དང་དུས་རབས་ཀྱི་ཚད་ལས་བརྒལ་ཞིང་འགྱུར་མེད་སོར་གནས་ཀྱི་
བརྗོད་དོན་གཙོ་བོ་ཞིག་གཏན་ནས་ཡོད་མི་སྲིད་དོ། །
5. བརྗོད་དོན་གཙོ་བོ་ཞུན་བརྡར་བྱེད་ཐབས་དང་མཚོན་ཚུལ།
བརྩམས་ཆོས་ཀྱི་བརྗོད་དོན་གཙོ་བོ་ནི་མཚན་ཉིད་རིག་པ་དང༌། སྤྱི་
ཚོགས་ཚན་རིག་བརྩམས་དེབ་ཀྱི་བསམ་བློ་དང་མི་འདྲ་བར་དེ་ནི་སྒྱུ་རྩལ་གྱི་
བསམ་བློ་ཞིག་ཡིན་རྐྱེན། རྩོམ་པ་པོས་དེར་དགོས་ངེས་ཀྱི་སྙིགས་དོར་བཅུད་
ལེན་དང་འདམ་བསྲེས་བྱེད་དགོས་ལ། ད་དུང་སྒྱུ་རྩལ་གྱི་ཐོག་ནས་ལས་སྣོན་
དང་བསྒྱུར་བཀོད་ཡང་བྱེད་དགོས། དེ་འདྲ་ཞིག་མ་བྱས་ཚེ་སྤྱི་ཚོགས་ཀྱི་དོན་
སྙིང་གཏིང་ཟབ་ཅིང་འཚོ་བའི་ངོ་བོའི་ཕྱོགས་འགའ་རེས་མཚོན་པར་བྱས་པའི་
ཕུལ་བྱུང་གི་བརྩམས་ཆོས་ཤིག་ཡོང་མི་ཐུབ། དེར་བརྟེན་བརྩམས་ཆོས་ཀྱི་ནང་
དུ་སྤྱི་ ཚོགས་ ཀྱི་ འཚོ་ བ་ དེ་ རྒྱ་ ཆེ་ ཞིང་ གཏིང༌ ཟབ་ པ་ ཞིག་ མཚོན་ དགོས་ ན།
343



ལེའུ་གསུམ་པ། བརྩམས་ཆོས་ཀྱི་སྐོར།
བརྗོད་བྱ་གཙོ་བོ་གཏིང་ཟབ་ཅན་དུ་གཏོང་དགོས་པ་དང༌། བརྗོད་བྱ་གཙོ་བོ་
གཏིང་ཟབ་ཅན་དུ་གཏོང་དགོས་ན་དེ་ནི་ཞུན་བརྡར་བྱེད་པའི་གཏིང་ཟབ་ཚད་
ལ་རག་ལས་པ་ཞིག་ཡིན། བརྗོད་དོན་གཙོ་བོ་ནི་བརྩམས་ཆོས་ཁྱོན་ཡོངས་ཀྱི་
བསམ་བློའི་སྤྱིའི་ཕྱོགས་ལྷུང་དེ་ཡིན། །
བརྩམས་ཆོས་ཀྱི་ནང་དུ་བརྗོད་དོན་གཙོ་བོ་མཚོན་པར་བྱེད་སྐབས་དེ་ནི་
བསམ་བློ་ཞིག་ཐད་ཀར་བརྗོད་རྒྱུ་དེ་མ་ཡིན་པར། ལྐོག་གྱུར་དང་སྦས་པའི་
ཚུལ་གྱིས་ཞིབ་ཕྲའི་གཟུགས་བརྙན་གྱི་ནང་ནས་རིམ་བཞིན་མཚོན་དགོས་པ་
ཞིག་ཡིན།ཨེན་ཁེ་སིས་“བསམ་པའི་ཕྱོགས་ལྷུང་ནི་རྣམ་པ་དང་བྱུང་རིམ་ལས་
ངམ་ངམ་ཤུགས་ཀྱིས་ཕྱིར་མཚོན་པ་ཞིག་ཡིན་དགོས་པ་ལས། དེ་དམིགས་སུ་
བཀར་ནས་སྟོན་དགོས་པ་ཞིག་མ་ཡིན་”ཞེས་གསུངས་པ་ལྟར་རོ།
1. བརྩམས་ཆོས་ཀྱི་བརྗོད་བྱའི་གོ་དོན་གང་ཡིན་ནམ།
2.བརྗོད་བྱའི་སྣ་མང་རང་བཞིན་དང་གཅིག་གྱུར་རང་བཞིན་ཞེས་པའི་གོ་དོན་
གང་ཡིན་ནམ།
3. བརྩམས་ཆོས་ཀྱི་བརྗོད་བྱ་གཙོ་བོ་ཞེས་པའི་གོ་དོན་གང་ཡིན།
4. ཅི་འདྲ་ཞིག་ལ་ཐོག་མའི་དཔྱད་གཞི་ཟེར་རམ།
344



རྩོམ་རིག་གི་རྣམ་བཤད།
ས་བཅད་བཞི་པ། བྱུང་རིམ་དང་སྒྲིག་གཞིའི་སྐོར།
དང་པོ། བྱུང་རིམ་གྱི་སྐོར།
ད་ལྟ་འཛམ་གླིང་ཡོངས་སུ་བརྩམས་ སྒྲུང་འགྲུབ་བྱེད་ཀྱི་ རྒྱུ་རྐྱེན་ཤོད་
སྐབས་དེ་ནི་མི་སྣ་དང༌། བྱུང་རིམ། སྒྲིག་གཞི་བཅས་རྣམ་པ་གསུམ་དུ་འདོད་
པ་ནི་རྩོད་མེད་རེད། འོན་ཏེ། དེང་རབས་པའི་བརྩམས་སྒྲུང་གི་འདོད་ཚུལ་
འཛིན་མཁན་ཁ་ཤས་ཀྱིས་བརྩམས་ཆོས་ཀྱི་ནང་དུ་བྱུང་རིམ་བཀོད་སྒྲིག་བྱེད་
པར་བཀག་པ་དང་། བྱུང་རིམ་ནི་སྒྲུང་གཏམ་གྱི་གནོད་བྱེད་དུ་བཤད་པ་ཡོད་
ལ། བརྩམས་སྒྲུང་གི་བྱུང་རིམ་གཏན་ནས་མི་སྒྲིག་པར་མི་སྣའི་རྟོག་པ་ལྐོག་
གྱུར་བ་རང་ཡན་དུ་འཕོས་པ་དེ་ཁོ་ན་འབྲི་བའི་རྩོམ་ཡང་ཡོད་མོད། འོན་ཀྱང་
འདོད་ཚུལ་དེ་རིགས་ནི་ཤིན་ཏུ་ཐལ་ཆེ་བའི་གཏམ་དུ་ཟད། ཝེ་ལེན་ - ཕུ་ཁེ་ན་
ཞེས་པ་དེས་གསུངས་དོན་“ ང་ལ་མཚོན་ན། བསམ་ཚུལ་གཅིག་གམ་དྲན་གསོ་
གཅིག་ཡང་ན་ཀླད་པའི་ནང་གི་དཔེ་རིས་གཅིག་ཡིན་ཡང་དེ་དག་ནི་བརྩམས་
སྒྲུང་སྐྱེད་བྱེད་ཀྱི་མྱུ་གུ་ལྟ་བུར་གྱུར་པས་བརྩམས་སྒྲུང་འབྲི་བའི་ཚེ། སྣང་ཡུལ་
དམིགས་བསལ་ཅན་དེ་ལ་བརྟེན་ནས་འབྲས་བུ་དེ་བྱུང་བའི་ཚུལ་ལེགས་པར་
སྟོན་པའམ་ཡང་ན་རྒྱུ་རྐྱེན་དེ་ལས་བྱུང་བའི་མཐའ་འབྲས་གསལ་པོར་སྟོན་པ་དེ་
དག་ཙམ་ལས་མ་འདས་ སོ་”（《ཕུ་ཁེ་ནས་ གསར་རྩོམ་སྐོར་བཤད་པ་》ཞེས་
གསུངས་སོ། གོང་གསལ་དེ་ལས་བརྩམས་སྒྲུང་ལ་བྱུང་རིམ་གྱི་དགོས་པ་མེད་
ཟེར་བ་ནི་དོན་དངོས་དང་མི་མཐུན་ཞིང་ཤེས་རྒྱུ་གུ་དོག་པའི་འཁྲུལ་ཤེས་ཤིག་
ཡིན་པ་གསལ་པོར་མཐོང་ཐུབ་པ་ཞིག་ཡིན། དེང་རབས་པའི་བརྩམས་སྒྲུང་གི་
345



ལེའུ་གསུམ་པ། བརྩམས་ཆོས་ཀྱི་སྐོར།
བྱུང་རིམ་གིས་སྲོལ་རྒྱུན་བརྩམས་སྒྲུང་གི་བྱུང་རིམ་དེ་གཏན་འཇགས་སུ་གནས་
པའི་དུས་ཚོད་ཀྱི་འདུ་ཤེས་ལས་བརྒལ་ཏེ་ཐོད་བརྒལ་ལམ་འབྲེལ་མི་ཆགས་པར་
སྣང་བའི་ཁྱད་ཆོས་ལྡན་ན་ཡང་། དེ་ནི་བྱུང་རིམ་འབྲི་བའི་ཐབས་ཤེས་གསར་
པ་ཞིག་ཡིན་གྱི་བྱུང་རིམ་མེད་པར་བཏང་བ་མ་ཡིན་པས། བྱུང་རིམ་ནི་སྔར་
བཞིན་བརྩམས་སྒྲུང་འགྲུབ་བྱེད་ཀྱི་རྒྱུ་རྐྱེན་ཞིག་ཡིན་ལ་ཞིབ་དཔྱད་བྱེད་པའི་
གནད་དོན་ཞིག་ཡིན། །
1.བྱུང་རིམ་གྱི་གོ་དོན་འགྲེལ་བ།
བྱུང་རིམ་ཞེས་པ་ནི་བརྩམས་ཆོས་ནང་གི་མི་སྣའི་རང་གཤིས་གྲུབ་པ་དང་
འཕེལ་རྒྱས་འགྲོ་བའི་འཚོ་བའི་དོན་རྐྱེན་དང་། འགལ་བ་སོགས་མཚོན་པར་
བྱེད་པའི་སྒྱུ་རྩལ་གྱི་བྱ་ཐབས་གལ་ཆེ་བ་ཞིག་ཡིན་པ་མ་ཟད། མི་སྣའི་རང་
གཤིས་འཕེལ་རྒྱས་འགྲོ་བའི་ལོ་རྒྱུས་ཤིག་ཀྱང་ཡིན། གནད་དོན་འདིའི་ཐད་
ཞིབ་འཇུག་བྱེད་སྔ་ཤོས་དང་བཤད་པ་གནང་མཁན་སྔ་ཤོས་ནི་ཡ་ལ་ཧྲི་ཏོ་ཐ་
ཡིན་ཞིང༌། ཁོང་གིས་《སྙན་ཚིག་རིག་པ་》ཞེས་པའི་ནང་དུ་“བྱུང་རིམ་ཞེས་པ་
ནི་བྱ་འགུལ་ཉིད་དོ་”ཞེས་པ་དང༌། བྱུང་རིམ་ནི་“བྱ་འགུལ་གྱི་ལད་ཟློས་ཤིག་
སྟེ་དེའི་ལད་ཟློས་བྱ་ཡུལ་ནི་ཆ་ཚང་བའི་བྱ་འགུལ་ཞིག་ལ་བཤད་པ་དང་།དེའི་
ནང་གི་དོན་རྐྱེན་བར་གྱི་སྒྲིག་འཛུགས་ཚགས་དམ་པས་ཆ་ཤས་གང་ཞིག་དོར་
བའམ་སྤོས་ནའང་ཕུང་པོ་དེ་ཞིག་ཅིང་ཐོར་ངེས་རེད། གལ་སྲིད་ཆ་ཤས་ཤིག་
ཡིན་ཡང་གང་རུང་བྱས་ཆོག་ཅིང་འགྱུར་ལྡོག་གི་ཁྱད་པར་མི་གསལ་ན། དེ་ནི་
ཕུང་པོ་དེའི་སྐྱེ་ལྡན་གྱི་ཆ་ཤས་ཤིག་མིན་པའི་རྟགས་སོ”ཞེས་པ་དང༌། “བྱུང་
རིམ་ལ་སྟབས་བདེ་དང་རྙོག་འཛིང་གི་ཁྱད་པར་ཡོད་དོ། བྱུང་རིམ་གྱིས་ལད་
ཟློས་བྱེད་པའི་བྱ་འགུལ་ལ་སྟབས་བདེ་དང་རྙོག་འཛིང་གི་ཁྱད་པར་ཡོད་པའི་
ཕྱིར་རོ”ཞེས་གསུངས་པ་དེ་དག་ལས་ང་ཚོས་དོ་སྣང་བྱེད་དགོས་པའི་གནད་
དོན་གསུམ་ཡོད་པ་སྟེ། གཅིག་བྱུང་རིམ་ནི་མི་སྣའི་བྱ་འགུལ་དང་འབྲེལ་བ་
ཡོད་པ་ཞིག་ཡིན་པ་དང་། མི་སྣའི་བྱ་བའི་འགུལ་སྐྱོད་དེ་མེད་ཚེ་བརྩམས་ཆོས་
346



རྩོམ་རིག་གི་རྣམ་བཤད།
ཀྱི་བྱུང་རིམ་ཡང་ཡོང་མི་ཐུབ་པ་དེ་ཡིན། གཉིས། བྱུང་རིམ་ནི་འཚོ་བའི་དོན་
རྐྱེན་དང་འབྲེལ་བ་ཡོད་པ་ཞིག་ཡིན་ལ། འཚོ་བའི་དོན་རྐྱེན་དེ་མེད་ན་བྱུང་
རིམ་ཡང་ཡོང་མི་ཐུབ་བོ། གསུམ། བྱུང་རིམ་ཞེས་པ་ནི་སྐྱེ་ལྡན་གྱི་ཕུང་པོ་ཆ་
ཚང་བ་ཞིག་ལ་བཤད་པ་ཡིན་གྱི་དེའི་ཆ་ཤས་གང་རུང་ཞིག་ལ་བྱུང་རིམ་མི་ཟེར་
རོ། ཡ་ལི་ཧྲེ་ཧོ་ཐ་ཡི་བརྗོད་གཏམ་དེ་དོན་ལ་གནས་ཤིང་རྒྱུ་མཚན་ལྡན་པ་ཞིག་
ཡིན་རྐྱེན། ཕྱིས་སུ་མི་རྣམས་ཀྱིས་ཁོང་གི་ལུགས་ཀྱི་རྗེས་སུ་འབྲངས་བ་དེ་ལས་
འཕེལ་འགྱུར་བྱུང་བ་ཞིག་ཡིན་པ་གསལ་པོར་མཐོང་ཐུབ་པ་ཞིག་ཡིན། དཔེར་
ན། ཀོར་ཀིས་“བྱུང་རིམ་ཟེར་བ་ནི་མི་སྣ་ཕན་ཚུན་གྱི་འབྲེལ་བ་དང་འགལ་བ།
སྙིང་རྗེ། ཞེ་ལོག་དང་། ཕན་ཚུན་གྱི་འབྲེལ་བ་སྟེ་རང་བཞིན་ཞིག་གམ་དཔེ་
མཚོན་ཞིག་འཚར་ལོངས་དང་ཆགས་གྲུབ་ཀྱི་ལོ་རྒྱུས་ཤིག་གོ”(《ན་གཞོན་རྩོམ་
མཁན་དང་གླེང་མོལ་བྱས་པ་》ཞེས་གསུངས་པ་དང༌། བྱུང་རིམ་ནི་མི་སྣའི་
འབྲེལ་བ་དང་། ཕྱིའི་བྱ་འགུལ་དང་ནང་གི་བསམ་པའི་འགྱུར་བ་ལས་གྲུབ་
པའི་འཚོ་བའི་དོན་རྐྱེན་ཧྲིལ་པོའི་འཕེལ་རིམ་ཡིན་པར་རིགས་ཤིང་། དེའི་ཁྱད་
པར་རང་བཞིན་ནི་གཏིང་རིམ་གྱི་རྒྱུ་འབྲས་འབྲེལ་བ་ལས་གྲུབ་པའི་ཕྱི་དང་ནང༌
གི་འགལ་ཟླ་ཁ་འཐབ་དེའོ། ཁྱད་པར་རང་བཞིན་དེ་ནི་བྱུང་རིམ་ཐག་གཅོད་
བྱེད་པའི་གནད་འགག་ཡིན། ལྟ་ཚུལ་དེའི་ཐོག་ནས་བྱུང་རིམ་ནི་“མི་སྣའི་རང་
གཤིས་ཀྱི་ལོ་རྒྱུས་”དང་“འཕེལ་བའི་ལོ་རྒྱུས་”ཡིན་ཞེས་བརྗོད། མི་རྣམས་ཀྱིས་
རང་གོམས་ལྟར་གཏམ་རྒྱུད་དང་བྱུང་རིམ་གཉིས་ཐད་ཀར་གཅིག་ཏུ་སྦྲེལ་ཞིང་
བྱུང་རིམ་ལ་གཏམ་རྒྱུད་ཀྱི་བྱུང་རིམ་མམ་བྱུང་རིམ་གྱི་གཏམ་རྒྱུད་ཟེར་གྱི་ཡོད།
འོན་ཏེ། གཏམ་རྒྱུད་དང་བྱུང་རིམ་གཉིས་ངོ་བོ་གཅིག་ཏུ་མཐོང་མི་རུང་ངོ་།
བྱུང་རིམ་དང་གཏམ་རྒྱུད་ལ་ཁྱད་པར་ཅི་ཡོད་ཅེ་ན། དབྱིན་ཇིའི་རྩོམ་རིག་གི་
གཞུང་ལུགས་སྨྲ་བ་པོ་ཕུ་སི་ཐིས་གསུངས་དོན“ང་ཚོས་གཏམ་རྒྱུད་ཀྱི་གོ་དོན་ནི་
དུས་ཚོད་ཀྱི་གོ་རིམ་ལྟར་དུས་ཚོད་དང་དོན་རྐྱེན་བཀོད་སྒྲིག་བྱེད་ཚུལ་བརྗོད་པ་
དེ་ཡིན་”བྱུང་རིམ་ཞེས་པ་དེ་ཡང་དོན་རྐྱེན་བརྗོད་པ་ཞིག་ཡིན་མོད། འོན་ཀྱང་
347



ལེའུ་གསུམ་པ། བརྩམས་ཆོས་ཀྱི་སྐོར།
དེའི་གནད་འགག་ནི་རྒྱུ་འབྲས་ཀྱི་འབྲེལ་བའི་སྟེང་དུ་ཡོད་པ་རེད། “རྒྱལ་པོ་
གྲོངས་སོང་། དེ་ནས་རྒྱལ་ཡུམ་ཡང་གྲོངས་སོང་”ཞེས་པ་དེ་ནི་གཏམ་རྒྱུད་ཡིན།
“རྒྱལ་པོ་གྲོངས་སོང་རྒྱལ་ཡུམ་ཡང་སེམས་སྡུག་གིས་མནར་ནས་གྲོངས་སོང་”
ཞེས་པ་ལྟ་བུ་ནི་བྱུང་རིམ་ཡིན། བྱུང་རིམ་གྱི་ནང་དུ་དུས་ཚོད་ཀྱི་གོ་རིམ་ད་དུང་
མ་འཆོལ་བར་གནས་ཡོད་ཀྱང་རྒྱུ་འབྲས་ཀྱི་འབྲེལ་བས་འགེབས་པར་བྱས་ཡང་
རྒྱལ་ཡུམ་གྲོངས་ཀྱང་རྒྱུ་རྐྱེན་ཅི་ཡིན་གྱི་གསལ་ཆ་མེད། འོན་ཀྱང་ཕྱིས་སུ་ཁོ་མོ་
ནི་རྒྱལ་པོ་གྲོངས་པ་ལ་སེམས་སྡུག་དྲགས་པའི་རྐྱེན་གྱིས་གྲོངས་པ་ཤེས་”ཞེས་པ་
ལྟ་བུའང་བྱུང་རིམ་ཡིན་ལ། བར་དུ་ལྐོག་གྱུར་གྱི་སྣང་ཚུལ་ཞིག་བསྣན་ཏེ་ད་
དུང་བསྐྱེད་བྱེད་ཀྱི་ཡུལ་ཞིག་ཡོད་པར་བྱས། སྐད་ཆ་དེས་དུས་ཚོད་ཀྱི་གོ་རིམ་
སྦས་ཏེ་མི་གླེང་བ་དང་ཚད་ལས་མ་འདས་པའི་གནས་ཚུལ་འོག་ཏུ་གཏམ་རྒྱུད་
དང་སོ་སོར་ཕྱེ། རྒྱལ་ཡུམ་ཇི་ལྟར་གྲོངས་པའི་ཚུལ་གལ་ཏེ་ང་ཚོས་དེ་ནས་ཅི་
བྱུང་”ཞེས་དྲིས་ཚེ་དེ་ནི་གཏམ་རྒྱུད་ཡིན། “རྒྱུ་མཚན་ཅི”ཞེས་དྲིས་ཚེ་དེ་ནི་
བྱུང་རིམ་ཡིན། དེ་ནི་སྒྲུང་གཏམ་ནང་གི་བྱུང་རིམ་དང་གཏམ་རྒྱུད་བར་གྱི་རྩ་
བའི་ཁྱད་པར་དེ་ཡིན་ནོ་”(《བརྩམས་སྒྲུང་གི་སྤྱི་ཁྱབ་ལྟ་བ་》）ཞེས་གསུངས།
གཏམ་རྒྱུད་ཅེས་པ་ནི་དུས་ཚོད་ཀྱི་གོ་རིམ་ལྟར་བསྒྲིགས་པའི་དོན་རྐྱེན་ལ་བསྟན་
པ་དང་། བྱུང་རིམ་ཞེས་པ་ནི་རྒྱུ་འབྲས་ཀྱི་གནས་ལུགས་སྟོན་པའི་དོན་རྐྱེན་གྱི་
ཕྱོགས་འདུས་ཤིག་ལ་བསྟན་པར་སེམས་ལ། བརྩམས་སྒྲུང་གི་བྱུང་རིམ་ནི་དུས་
ཚོད་ཀྱི་གོ་རིམ་ལྟར་དོན་རྐྱེན་བྱུང་འཕེལ་གྱི་ཚུལ་དེ་བརྗོད་པ་ཙམ་མ་ཡིན་པར་
དོན་རྐྱེན་ཕན་ཚུན་བར་གྱི་རྒྱུ་འབྲས་ཀྱི་འབྲེལ་བ་བཙལ་ནས་དོན་རྐྱེན་གྱི་ཕྱིའི་
དུས་ཚོད་ཀྱི་གོ་རིམ་ཁོ་ན་མི་བལྟ་བར་དོན་རྐྱེན་སྣ་ཚོགས་བསྐྱར་དུ་འདུ་སྒྲིག་
བྱེད་རྒྱུ་དེ་ལགས་སོ། དེ་གཉིས་ཀྱི་ཁྱད་པར་ཞིབ་ཙམ་ཞིག་དབྱེ་ན་འདི་ལྟར་སྟེ།
གཅིག་དོན་རྐྱེན་སྣ་ཚོགས་དང་ཡང་ན་ལྟོས་འཇོག་གི་ཆ་ནས་བཤད་ན་ཆ་
ཚང་གི་རང་བཞིན་ལྡན་པའི་གཏམ་རྒྱུད་ལ་ལ་ནི་སྒྲུང་གཏམ་གསར་རྩོམ་གྱི་ས་
བོན་ནམ་མཐུན་རྐྱེན་ཉིད་དུ་མཐོང་དགོས། འོན་ཀྱང་བྱུང་རིམ་ནི་རྩོམ་པ་པོ་
348



རྩོམ་རིག་གི་རྣམ་བཤད།
རང་ལ་མ་གཏོགས་གཞན་ལ་མེད་པའི་མིག་གིས་ས་བོན་ལ་རྟོགས་ཞིབ་བྱས་ཏེ་
མི་སྣའི་བསམ་པའི་ རྔམ་ཤུགས་དེ་རྗེས་ སུ་དཔག་རྗེས་ལས་སྣོན་དང་བསྒྱུར་
བཅོས་བྱས་པའི་འབྲས་བུ་ལ་བཤད་པ་ཡིན། དེས་ན་བྱུང་རིམ་གྱིས་གཞན་སྣང་
གི་སྤྱི་ཚོགས་འཚོ་བ་མཚོན་པ་མ་ཟད། རྩོམ་མཁན་གྱི་མཛེས་དཔྱོད་ཀྱི་ཕུགས་
འདུན་མཚོན་ཐུབ་པས་ན་རང་སྣང་དང་གཞན་སྣང་གི་གཅིག་འདུ་ཞིག་ཡིན།
གཉིས་པ། བརྩམས་སྒྲུང་གི་བྱུང་རིམ་ནི་རྒྱུ་རྐྱེན་གཉིས་ལས་གྲུབ་པར་རིག་སྟེ།
རྒྱུ་འབྲས་ཀྱི་འབྲེལ་བ་ལས་གྲུབ་པའི་མི་སྣའི་ཕྱིའི་བྱ་འགུལ་གྱི་གོ་རིམ་དང༌།
ཅིག་ཤོས་ནི་མི་སྣའི་བྱ་འགུལ་བྱེད་པར་སྐུལ་བའི་བསམ་པའི་སྐུལ་སློང་དང་དེའི་
འཕེལ་རིམ་མོ། སྔ་མ་ནི་བྱུང་རིམ་གྱི་“ ཕྱིའི་ཕུང་པོ” དང་ཕྱི་མ་ནི་བྱུང་རིམ་གྱི་
“ནང་གི་བླ་སྲོག་”དུ་བརྩིས་ན་ཆོག་ལ། སྔ་མ་ལ་ཕྱིའི་བྱུང་རིམ་དང༌། ཕྱི་མ་ལ་
“ནང་གི་བྱུང་རིམ་མམ་སེམས་ཁམས་ཀྱི་བྱུང་རིམ་” ཞེས་བརྗོད་ཀྱང་ཆོག་གོ་
བྱུང་རིམ་འགྲུབ་བྱེད་ཀྱི་རྒྱུ་རྐྱེན་དེ་གཉིས་བརྩམས་སྒྲུང་གི་ནང་དུ་གཙོ་ཕལ་གྱི་
ཁྱད་པར་ རེ་ འབྱུང་ སྲིད། དཔེར་ན། བྱུང་ རིམ་ གཙོར་ འདོན་ བྱས་ པའི་
བརྩམས་སྒྲུང་གི་ནང་དུ་མི་རྣམས་ཀྱི་ཡིད་འཕྲོག་པའི་“ཕྱིའི་བྱུང་རིམ་”མང་པོ་
སྒྲིག་པ་གཙོ་བོར་འཛིན་པ་དང་། བྱུང་རིམ་གཙོར་འདོན་མི་བྱེད་པ་སྟེ། བྱུང་
རིམ་རགས་རིམ་ཙམ་ལས་མེད་པའི་བརྩམས་སྒྲུང་གི་ནང་དུ་མི་རྣམས་ཀྱི་བློ་སྒོ་
འབྱེད་པའི་“ནང་གི་བྱུང་རིམ་” མང་པོ་སྒྲིག་པ་གཙོ་བོར་འཛིན་པ་ལྟ་བུ་རེད།
འོན་ཀྱང་རྣམ་པ་གང་ཞིག་གི་བྱུང་རིམ་གཙོ་བོར་འཛིན་ཀྱང་རྣམ་པ་དེ་གཉིས་
འོ་ཆུ་བཞིན་གཅིག་ཏུ་འདྲེས་ཤིང་ཟུང་འབྲེལ་བྱེད་དགོས་པ་ལས་གཅིག་བཟུང་
ནས་གཅིག་འདོར་མི་རུང་སྟེ། དེ་ལས་ལྡོག་ཚེ་ཕུང་པོ་ཡོད་ཀྱང་བླ་སྲོག་མེད་
པའམ་ཡང་ན་བླ་སྲོག་ཡོད་ཀྱང་ཕུང་པོ་མེད་པའི་སྐྱོན་འབྱུང་ཏེ་ཡིད་འགུགས་ཀྱི་
ནུས་ཤུགས་ལ་གནོད་འཚེ་ཡོང་རྒྱུ་དེ་ཡིན། རྩོམ་རིག་བརྩམས་ཆོས་ཀྱི་བྱུང་རིམ་
ནི་བརྩམས་ཆོས་ཀྱི་ནང་དུ་མི་སྣའི་འབྲེལ་བ་དང༌། མི་སྣའི་བྱ་སྤྱོད་ཀྱིས་གྲུབ་
་ པར་བྱས་པའི་ཁྱོན་ཡོངས་ཀྱི་འཚོ་བའི་འཕེལ་རྒྱས་ཀྱི་བརྒྱུད་རིམ་དེ་ཡིན།
349



ལེའུ་གསུམ་པ། བརྩམས་ཆོས་ཀྱི་སྐོར།
བརྩམས་སྒྲུང་རིང་གྲས་ཀྱི་བྱུང་རིམ་ནི་རྙོག་འཛིང་ཅུང་ཆེ་བ་ཞིག་ཡིན་
ཞིང་། བརྩམས་ སྒྲུང་ འགའ་རེའི་ནང་ དུ་ བྱུང་ རིམ་ ཅུང་ མང་ བ་ ཞིག་ ཡིན།
འོན་ཏེ་ དེ་ དག་ གི་ནང་ དུ་གང་ལྟར་ གཙོ་ ཕལ་ གྱི་དབྱེ་ བ་ ཡོད་ པ་ ཞིག་ ཡིན།
དཔེར་ན། བརྩམས་སྒྲུང་རིང་གྲས་《གཙུག་གཡུ་》ཞེས་པའི་གཙོ་བོའི་བྱུང་རིམ་
ནི་དཔལ་ལྡན་གྱི་ལས་དབང་བཀོད་འབྲི་བྱས་ཡོད་པ་དང༌། དེའི་མཐའ་འཁོར་
དུ་གནས་པའི་མི་སྣ་གཞན་གྱི་བྱ་འགུལ་དག་ནི་གཙོ་བོའི་བྱུང་རིམ་དེ་ལ་བརྟེན་
ནས་འཕེལ་རྒྱས་བྱུང་བ་ཞིག་ཡིན་རྐྱེན་བྱུང་རིམ་གྱི་ཕུན་སུམ་རང་བཞིན་ཞིག་
ཆགས་གྲུབ་བྱུང་ཡོད་པ་དེ་རེད། བརྩམས་སྒྲུང་འགའ་རེས་ནི་སྒྲུང་སྣ་ཚོགས་པོ་
ཞིག་ལས་སྒྲིག་འཛུགས་བྱས་ཡོད་པ་ཞིག་ཡིན། དཔེར་ན་《གླིང་གེ་སར་རྒྱལ་
པོའི་སྒྲུང་》ལྟ་བུར་མཚོན་ན་བརྩམས་སྒྲུང་ཆེས་ཕུན་སུམ་ཚོགས་པ་ཞིག་ལས་
སྒྲིག་འཛུགས་བྱས་ཡོད་ཅིང་། བརྩམས་སྒྲུང་དེ་དག་གི་ནང་དུ་ཡང་སྤྱིར་རང་
ཚུགས་སུ་གནས་ཐུབ་པའི་བྱུང་རིམ་ རེ་ཡོད་མོད། 《གླིང་གེ་ སར་རྒྱལ་པོའི་
སྒྲུང་》ལ་ཡང་གཙོ་བོའི་བྱུང་རིམ་དེ་ནི་གླིང་གེ་སར་རྒྱལ་པོ་ལྷ་ཡུལ་ནས་མི་ཡུལ་
དུ་ཕྱག་ཕེབས་ཏེ་བཙན་པོ་རྣམས་གཉའ་ནས་མནན། མི་སེར་རྣམས་བདེ་ལ་
འགོད་ཕྱིར་དམག་འཐབ་བྱེད་པའི་བརྒྱུད་རིམ་དེ་དག་ནི་བརྩམས་སྒྲུང་དེའི་
བྱུང་རིམ་གཙོ་བོ་དེ་ཡིན། དེར་བརྟེན་བརྩམས་སྒྲུང་གི་བྱུང་རིམ་ལ་དབྱེ་ཞིབ་
བྱེད་སྐབས་ ཡང་ང་ཚོས་བརྩམས་ཆོས་མི་འདྲ་བར་གཞིགས་ཏེ་ དབྱེ་ཞིབ་བྱ་
དགོས་པ་ཞིག་ཡིན།
2. བྱུང་རིམ་གྱི་རྩ་བའི་གྲུབ་ཆའི་སྐོར། །
བྱུང་རིམ་ནི་མི་སྣའི་བྱ་འགུལ་གྱིས་གྲུབ་པར་བྱས་པའི་འཚོ་བའི་འཕེལ་
རྒྱས་ཀྱི་བརྒྱུད་ རིམ་ ཧྲིལ་ པོ་དེ་ནི་འགོ་འཇུག་ཆ་ཚང་བ་ཞིག་ཡིན་དགོས་ལ་
བརྒྱུད་རིམ་དེ་དག་ཀྱང་རིམ་བཞིན་འཕེལ་རྒྱས་གཏོང་དགོས་པ་ཞིག་ཡིན་རྐྱེན་
དེར་རང་བཞིན་དུ་གོ་རིམ་གྱི་རང་བཞིན་ཤིན་ཏུ་གསལ་པོ་ཡོད་པ་ཞིག་ཡིན།
ཡ་ལི་ཧྲི་ཏོ་ཐ་ཡིས་《སྙན་ངག་རིག་པ་》ཞེས་པའི་ནང་དུ་བྱུང་རིམ་ནི་“བྱ་འགུལ་
350



རྩོམ་རིག་གི་རྣམ་བཤད།
in
ar
ir
ཆ་ཚང་བ་ཞིག་ལ་ལད་ཟློས་བྱེད་པ་ཡིན” ཞེས་དང༌། སྐབས་དེར་ཆ་ཚང་བ་
ཞེས་པ་ནི་“དོན་ཞིག་ལ་མགོ་ཡོད་པ་དང་། ལུས་ཡོད་པ། རྔ་མ་ཡོད་པ་”ཞིག་
ལ་ཟེར་བ་ཡིན། སྤྱི་ཚོགས་ཀྱི་འཚོ་བའི་ནང་གི་འགལ་བ་ནི་རྩོམ་རིག་བརྩམས་
ཆོས་ཀྱི་བྱུང་རིམ་གྲུབ་པའི་རྨང་གཞི་དེ་ཡིན་ལ། འཚོ་བའི་ནང་གི་འགལ་བ་དེ་
དག་ཡང་ཐོག་མར་འགལ་བ་བྱུང་བ་དང༌། འཕེལ་རྒྱས་ཕྱིན་པ། ཛ་དྲག་པོར་
གྱུར་པ། མཐའ་མཇུག་ཐག་གཅོད་བྱེད་པའི་རྒྱུད་རིམ་ཞིག་ཡོད་པ་དང་འདྲ་
བར་མི་རྣམས་ཀྱིས་ཕྱི་རོལ་ཡུལ་གྱི་བྱ་དངོས་ཀྱི་འཕེལ་རིམ་ལ་ངོས་འཛིན་ཇེ་
ཟབ་ཏུ་ཕྱིན་ཏེ། མི་རྣམས་ཀྱིས་རྣམ་ཀུན་བྱུང་རིམ་གྱི་འཕེལ་རྒྱས་ཀྱི་བརྒྱུད་
རིམ་ལ་གཞིགས་ཏེ་བྱུང་རིམ་ལ་སྔོན་འགྲོ་འགོ་འཛུགས། འཕེལ་རྒྱས། ཛ་དྲག་
མཐའ་འབྲས། མཇུག་བསྡུ་བཅས་ཆ་ཤས་དུ་མ་ལས་གྲུབ་པ་ཡིན་པར་བཤད་དེ།
དེའི་ནང་ནས་འགོ་འཛུགས་དང་། འཕེལ་རྒྱས། ཛ་དྲག་དང་མཐའ་འབྲས་
བཅས་གྲུབ་ཆ་བཞི་ནི་རྩ་བའི་གྲུབ་ཆ་ཞིག་ཡིན་པར་བརྗོད་དོ། །
གོང་སྨོས་ཀྱི་གྲུབ་ཆ་འམ་རྒྱུ་རྐྱེན་དྲུག་པོ་དེ་དག་ནི་བརྩམས་ཆོས་ཀྱི་ལུས་
མི་འདྲ་བ་དང་། རྩོམ་པ་པོས་བརྗོད་གཞི་གདམ་གསེས་བྱེད་ཐབས་མི་འདྲ་བ།
བྱུང་རིམ་འཕེལ་རྒྱས་གཏོང་བའི་བརྒྱུད་རིམ་མི་འདྲ་བར་བརྟེན། བརྩམས་
ཆོས་གཅིག་གི་ནང་དུ་རྒྱུ་རྐྱེན་དེ་དག་ཆ་ཚང་གྲུབ་ཐུབ་པའི་ངེས་པ་མེད། སྤྱིར་
བཏང་ནས་བཤད་ན། བརྩམས་སྒྲུང་རིང་གྲས་ཀྱི་ནང་དུ་བརྗོད་གཞི་རྒྱ་ཆེ་ལ།
མི་སྣ་མང་བ། འབྲེལ་བ་རྙོག་འཛིང་ཆེ་ལ། འགེལ་བས་ཁེངས་པའི་བརྩམས་
སྒྲུང་གི་ ནང༌ དུ་ རྒྱུ་ རྐྱེན་ དེ་ དག་ མངོན་ གསལ་ དོད་ པོ་ ཡོད་ པ་ ཞིག་ ཡིན།
བརྩམས་སྒྲུང་གི་གྲུབ་ཆའི་སྤྱིའི་ཆོས་ཉིད་ནས་གླེང་ཚེ། འགོ་འཛུགས་དང་
འཕེལ་རྒྱས། ཛ་དྲག་མཐའ་འབྲས། མཇུག་བསྡུ་བཅས་ནི་ངེས་པར་དུ་ཡོད་
དགོས་པ་ཞིག་ཡིན་ནོ། གཤམ་དུ་བྱུང་རིམ་གྱི་རྒྱུ་རྐྱེན་དྲུག་པོ་དེ་དག་ལ་བརྟག་
དཔྱད་རགས་ཙམ་ཞིག་བྱས་ན་འདི་ལྟར་སྟེ། །
སྔོན་འགྲོ་ཞེས་པར་གླེང་གཞི་བརྗོད་ནའང་འགྲིག་གོ། སྤྱིར་བཏང་
351



ལེའུ་གསུམ་པ། བརྩམས་ཆོས་ཀྱི་སྐོར།
.
ཐོག་བརྩམས་སྒྲུང་ནང་གི་གནད་དོན་དེ་དག་འབྱུང་བའི་དུས་ཚོད་དང་གནས་
ཡུལ། དུས་རབས་ཀྱི་འབྱུང་རྐྱེན་དང་ཡང་ན་བརྩམས་ཆོས་ནང་ནས་གསལ་
བའི་མི་སྣའི་འབྲེལ་བ་ངོ་སྤྲོད་བྱ་རྒྱུ་སོགས་ཡིན། དཔེར་ན། པ་སངས་ཀྱིས་
བརྩམས་པའི་《གྲོ་སོ་ཕྱེ་མར་བསྒྲིགས་པའི་ཆག་སྒོ་》ཞེས་པའི་ནང་དུ་“ གྲོང་ཁྱེར་
ལྷ་སའི་བར་སྐོར་བྱང་ངོས་སུ་རྭ་བ་ཆེན་པོ་ཞིག་གི་ནང་དུད་ཚང་ཞིག་ཡོད་པ་
དང༌། དེའི་ཁྱིམ་ཐབ་འཛིན་མཁན་ནི་ཨ་མ་སྒྲོལ་དཀར་ཞེས་རྒྱགས་པ་སྟོབས་
ཆེན་བག་གྲོ་བ་ཞིག་ཡོད། ཁོང་ལ་ཕྲུ་གུ་གཉིས་ཡོད་པར་གཅིག་གི་མིང་ལ་མེ་
ཏོག་དང་། གཅིག་གི་མིང་ལ་འོད་ཟེར་ཞེས་ཟེར། བུ་མོ་མེ་ཏོག་ནི་བུ་འོད་ཟེར་
གྱི་གཅེན་མོ་ཡིན་པ་དང༌། མོ་ནི་སྐྲ་ལོ་ནག་ཅིང་རིང་བ་དང་། འཇམ་པའི་
ལུས་ལ་གཙང་བའི་གོས་གྱོན་པ། ལས་ལ་བརྩོན་ཞིང་ཁེངས་སྐྱུང་བབ་ཆགས་
རྨད་དུ་ བྱུང་ བའི་ ཡིད་ འོང་ དགའ་ མ་ ལོ་ ཉེར་ བདུན་ ལ་ སོན་ པ་ ཞིག་ ཡོད།
གཅུང་པོ་འོད་ཟེར་ནི་གཟུགས་སྟོབས་ཆེ་ལ་མིག་ནག་གཟི་དང་འདྲ་བ་ཤེས་རིག་
ཡོན་ཏན་སོགས་ལ་བརྩོན་ཞིང་སྤྱང་གྲུང་དང་ལྡན་པ་ཞིག་ཡོད། ཨ་མ་སྒྲོལ་
དཀར་ནི་རྒྱུན་དུ་ཁྲོམ་ཆུང་སྟོན་ནས་འཚོ་ཐབས་བྱེད་པ་དང་། བུ་མོ་མེ་ཏོག་ནི་
སློབ་གྲྭ་ཆུང་བ་ཞིག་གི་དགེ་རྒན་ཡིན་པ། བུ་འོད་ཟེར་ནི་ད་ལྟ་བོད་ལྗོངས་དགེ་
འོས་སློབ་གྲྭ་ཆེན་མོར་སློབ་སྦྱོང་བྱེད་ཀྱི་ཡོད་”(《བོད་ཀྱི་བརྩམས་སྒྲུང་འདེམ་
སྒྲིག་》) ཅེས་པ་འདིའི་ནང་གནས་ཡུལ་དང་མི་སྣའི་འབྲེལ་བ་ངོ་སྤྲོད་བྱས་པ་
ལས་གྲོ་སོ་ཕྱེ་མར་བསྒྲིགས་པའི་ཆག་སྒོ་དང་བརྩམས་སྒྲུང་ནང་གི་འགལ་བ་
རྣམས་གསལ་སྟོན་བྱས་མེད་པ་ལྟ་བུ་ཡིན། དཔེར་ན་དོན་ལྡན་གྱིས་བརྩམས་
པའི་《དགའ་སྐྱེལ་ཞུ་བ་》དང་ཀུན་དགས་བརྩམས་པའི་《ཇོ་མགོན་གྱི་གནས་
ཚང་》ཞེས་པ་ལྟ་བུ་ནི་གཙོ་བོ་བརྩམས་སྒྲུང་དེ་བྱུང་བའི་དུས་ཚོད་བཀོད་པ་ལྟ་
བུ་ཡིན་ནོ།
འགོ་འཛུགས་ཞེས་པ་ནི་བརྩམས་སྒྲུང་ནང་གི་མི་སྣའི་ཕྱི་དང་ནང་གི་
འགལ་འཐབ་ དངོས་ སུ་ འོགོ་ ཚུགས་ པའི་ དོན་ རྐྱེན་ དང༌ པོ་ དེ་ ཡིན་ ཞིང་།
352



རྩོམ་རིག་གི་རྣམ་བཤད།
བརྩམས་སྒྲུང་ནང་གི་འགལ་བའི་འབྱུང་རྐྱེན་དང༌། ཡང་ན་འགལ་བ་ཕལ་པ་
སོགས་གསལ་འདོན་བྱས་ཤིང་། བརྩམས་ཆོས་ཀྱི་ནང་མཚོན་པར་བྱེད་པའི་
འཚོ་བ་ཧྲིལ་པོ་འཕེལ་རྒྱས་གཏོང་རྒྱུར་རྨང་གཞི་ལེགས་པོ་ཞིག་འདིང་དགོས་པ་
དེ་ཡིན། །
འཕེལ་རྒྱས་—བརྩམས་ཆོས་ནང་གི་འགལ་འཐབ་འགོ་ཚུགས་པ་ནས་ཛ་
དྲག་གི་རྩེ་མོར་མ་ཐོན་བར་དུ་བྱུང་བའི་དོན་རྐྱེན་ནམ་བྱུང་རིམ་ཕྲ་རབ་རབ་
དང་རིམ་པ་གཅིག་ལས་གཅིག་ལྷག་པ་ལྟར་འཕེལ་བའི་གོ་རིམ་ལ་བཤད་པ་ཡིན་
ཏེ། དེ་ནི་བྱུང་རིམ་ནང་གི་ཆེས་རིང་བའི་གྲུབ་ཆ་ཞིག་ཡིན། གྲུབ་ཆ་དེའི་ནང་
གི་དོན་རྐྱེན་ནམ་བྱུང་རིམ་ཕྲ་རབ་ནི་རྟེན་འབྱུང་གི་འབྲེལ་བའི་ནང་དུ་ཕན་
ཚུན་ཚོད་འཛིན་དང་སྐུལ་མ་བྱས་ཏེ་འགལ་བ་གཏིང་ཟབ་ཏུ་འཕེལ་བ་དང་
འགྱུར་བ། མི་སྣའི་གཤིས་རྒྱུད་རིམ་བཞིན་མངོན་པར་གསལ་ཞིང་གྱ་ནོམ་པར་
གྱུར་བ། བརྗོད་བྱ་གཙོ་བོ་ཡང་དེ་ལ་བརྟེན་ནས་རིམ་བཞིན་གསལ་སྟོན་བྱེད་
པ་དང༌། རྩོམ་མཁན་གྱི་མཛེས་རིག་གི་འདུ་ཤེས་དང་མཛེས་རིག་གི་ཕུགས་
འདུན་སོགས་གསལ་མཚོན་དང༌། འགལ་བའི་དངོས་གཞི་དེ་ཛ་དྲག་ཅན་དུ་
འགྱུར་བར་སྐུལ་འདེད་བྱེད་པའི་བརྒྱུད་རིམ་དེ་ཡིན།
ཛ་དྲག བརྩམས་སྒྲུང་ནང་གི་འགལ་བ་དེ་ཆེས་ཛ་དྲག་དང་ཆེས་རྣོ་ངར་
གྱི་ཚད་དུ་སླེབས་པ་དང་འགལ་ཟླའི་ཡང་རྩེར་སོན་ཞིང་། ཕྱོགས་གང་ཅིའི་
ཐད་ཀྱི་ལས་དབང་དང་གཙོ་བོའི་འགལ་བ་ཐག་གཅོད་བྱེད་གྲབས་ཡོད་པའི་
འགག་རྩའི་དུས་སྐབས་ལ་དམིགས་པ་ཞིག་ཡིན་པ་མ་ཟད། མི་སྣའི་གཤིས་རྒྱུད་
དང་བརྗོད་བྱ་གཙོ་བོ་དེ་ཆེས་ཕུན་སུམ་ཚོགས་ཤིང་ཆེས་གཏིང་ཟབ་པའི་སྒོ་ནས་
མཚོན་པར་བྱེད་པའི་གནས་སྐབས་ཤིག་ཡིན།
མཐའ་འབྲས་—ཞེས་པ་བརྩམས་སྒྲུང་ནང་གི་གཙོ་བོའི་འགལ་བ་རྣམས་
ཐག་གཅོད་བྱུང་བ་མ་ཟད། མི་སྣ་དང་བྱ་འགུལ་དེ་དག་ལ་མཐའ་འབྲས་ངེས་
ཅན་ཞིག་བྱུང་ཡོད་ལ། འགོ་འཛུགས་དང་། འཕེལ་རྒྱས། ཛ་དྲག་བཅས་ཀྱི་
353



ལེའུ་གསུམ་པ། བརྩམས་ཆོས་ཀྱི་སྐོར།
དགོས་ངེས་ཀྱི་འབྲས་བུ་ཡང་ཡིན། འདིར་གསལ་བཤད་བྱེད་དགོས་པ་ཞིག་ནི་
བརྩམས་ཆོས་མི་འདྲ་བ་དང་འགལ་བ་ཐག་གཅོད་བྱེད་པའི་ཐབས་ཤེས་མི་འདྲ་
བར་བརྟེན། བརྩམས་སྒྲུང་གི་མཐའ་འབྲས་ཡང་འགའ་ཤས་ཤིན་ཏུ་ཐུང་བ་
དང༌། འགའ་ཤས་ཅུང་རིང་བ་སོགས་ཡོད། རྒྱུ་མཚན་ནི་བརྩམས་ཆོས་འགའ་
ཤས་ཀྱི་ནང་དུ་གཙོ་བོའི་འགལ་བ་དེ་དག་མགྱོགས་མྱུར་དུ་ཐག་གཅོད་བྱས་པ་
དང་ཡང་འགའ་རེས་འགལ་བའི་དངོས་གཞི་ ཐག་གཅོད་བྱས་པའི་སྣང་ཚུལ་
བཏོན་པ་ཙམ་ལས་ཞིབ་འབྲི་མི་བྱེད་པ་དང༌། ཡང་བརྩམས་ཆོས་འགའ་ཤས་
ཀྱི་ནང་དུ་གཙོ་བོའི་འགལ་བ་ཐག་གཅོད་བྱས་ཟིན་ཀྱང་། ད་དུང་འགལ་བ་
ཕལ་པ་ཁ་ཤས་ཐག་གཅོད་བྱེད་པའི་དགོས་པ་ཡོད་པའི་རྐྱེན་གྱིས་རེད། མདོར་
ན། ཞིབ་ཕྲའི་གནས་ཚུལ་ལ་གཞིགས་ཏེ་དབྱེ་འབྱེད་བྱེད་དགོས་པ་ལས་ཁྱབ་
མཉམ་དུ་བརྗོད་ན་མི་འགྲིག་གོ།
མཇུག་བསྡུ་—(འཕྲོ་ཅན་)ནི་བརྩམས་སྒྲུང་ནང་གི་འགལ་ཟླ་ཐག་བཅད་
པའི་རྗེས་སུ་མི་སྣའི་ལས་སྐལ་ལ་དགོས་ངེས་ཀྱི་ཁ་སྐོང་བྱེད་པའམ་ཡང་ན་མ་
འོངས་པའི་མདུན་ལམ་དང་ལས་དབང་སོགས་མཚོན་པར་བྱ་རྒྱུ་ཡིན་ནོ།
3. བྱུང་རིམ་གདམ་གསེས་བྱེད་པའི་རྩ་བའི་ཆོས་ཉིད་སྐོར། །
བརྩམས་ཆོས་ ཀྱི་བྱུང་རིམ་ནི་རྩོམ་ པ་པོས་འཚོ་བའི་ནང་ནས་གདམ་
གསེས་བྱས་ཏེ་བྱུང་བ་ཞིག་ཡིན། དེར་བརྟེན་རྩོམ་པ་པོས་བྱུང་རིམ་གདམ་
གསེས་བྱེད་ སྐབས་ རྩ་བའི་ཆོས་ཉིད་འདི་འདྲ་འགའ་ཞིག་ལ་སྲུང་བརྩི་བྱེད་
དགོས་པ་ཞིག་ཡིན། །
2བྱུང་རིམ་གདམ་གསེས་བྱེད་སྐབས་མི་སྣའི་གཤིས་རྒྱུད་གསལ་མཚོན་
བྱེད་རྒྱུར་ཞབས་འདེགས་ཞུ་དགོས།
མི་སྣ་ནི་བརྩམས་ཆོས་ཀྱི་ནང་དུ་རྩོམ་འབྲི་བྱེད་ཡུལ་གཙོ་བོ་ཞིག་ཡིན་ལ།
བྱུང་རིམ་ནི་མི་སྣའི་གཤིས་རྒྱུད་གྲུབ་པ་དང་། འཚར་ལོངས་དང༌། འཕེལ་
རྒྱས་གཏོང་བའི་ལོ་རྒྱུས་ཤིག་ཡིན་རྐྱེན་རྩོམ་པ་པོས་བྱུང་རིམ་གདམ་གསེས་བྱེད་
354



རྩོམ་རིག་གི་རྣམ་བཤད།
པའི་སྐབས་སུ་ངེས་པར་དུ་ཐོག་མར་མི་སྣའི་གཤིས་རྒྱུད་དང་ལས་དབང་རྩོམ་
འབྲི་བྱེད་པའི་དགོས་མཁོར་བསམ་གཞིགས་བྱས་ཏེ། བརྩམས་ཆོས་ཀྱི་བྱུང་
རིམ་དེ་མི་སྣའི་གཤིས་རྒྱུད་འཕེལ་རྒྱས་གཏོང་བའི་གཏན་ཚིགས་རིག་པ་དང་
མཐུན་པ་མ་ཟད། མི་སྣའི་གཤིས་རྒྱུད་གསལ་སྟོན་བྱེད་པའི་ནུས་མཐུ་ལྡན་
དགོས་པ་ཞིག་ཡིན། མ་གཞི་རྩོམ་པ་པོས་རང་ངོས་ཀྱི་འཚོ་བའི་མྱོང་གོམས་
དང་མཛེས་དཔྱོད་ཀྱི་རེ་འདོད་དང་། ཡང་ན་ཀྱག་ཀྱོག་ཆེ་ལ་ཡ་མཚན་པའི་
བྱུང་རིམ་ཞིག་འདེམས་པ་དང༌། ཡང་ན་མཚར་མེད་སྤྱིར་བཏང་གི་བྱུང་རིམ་
ཞིག་གདམ་གསེས་བྱས་ནའང་འགྲིག་པ་ཞིག་ཡིན། འོན་ཏེ། བྱུང་རིམ་ཅི་འདྲ་
ཞིག་གདམ་གསེས་བྱས་ནའང་གང་ལྟར་མི་སྣའི་གཤིས་རྒྱུད་གསལ་མཚོན་བྱེད་
པའི་དགོས་ པ་ དང༌། བསྟུན་དགོས་ པ་ ཞིག་ཡིན་ པ་ སྟེ། “ དོན་ གྱིས་ མི་ལ་
བསྟུན་པ”དང་“མི་ལ་བལྟས་ཏེ་དོན་བསྒྲིགས་”བྱ་དགོས་པ་དང༌། མི་སྣ་དེའི་
བསམ་པ་དང་། གཤིས་རྒྱུད། མི་སྣའི་བརྩེ་དུང་བཅས་ཀྱི་འཕེལ་འགྱུར་གྱི་
རང་འགྲོས་ལྟར་རང་ཤུགས་ཀྱིས་ཐོན་པ་ཞིག་ལས་མི་སྣ་དེ་དང་ཕྱིན་ཅི་ལོག་
ནས་རྩོམ་པ་པོས་གང་དྲན་ལྟར་བསྒྲིགས་པ་ཞིག་གཏན་ནས་མིན། བློ་མཐུན་
མའོ་ཙེ་ཏུང་གིས་“མི་སྣར་བརྟེན་ནས་གཏམ་རྒྱུད་འབྱུང་དགོས་པ་རེད། མི་སྣ་
ནི་རྩ་བ་ཡིན་ལ་གཏམ་རྒྱུད་ནི་བྱེ་བྲག་གིས་མི་སྣའི་བསམ་པའི་འདུ་ཤེས་མཚོན་
བྱེད་ཙམ་དུ་ཟད་དོ་”(《རྩོམ་པའི་གྲ་སྒྲིག་》）ཞེས་གསུངས་ལ། ལའོ་ཧྲེས་ཡིས་
“ངེས་ པར་དུ་མི་སྣའི་དགོས་མཁོ་ལྟར་ བྱུང་དོན་བཀོད་ སྒྲིག་བྱེད་དགོས་ཏེ།
དོན་ནི་མི་ལ་རག་ལས་པའི་ཕྱིར་རོ། དོན་གྱིས་མི་སྣར་ཚོད་འཛིན་བྱ་མི་རུང་།
དཔེར་ན། འདྲུད་ཐེན་པ་ཞིག་གི་འཚོ་བར་མཚོན་ན། དེ་ང་ལ་རྒྱུས་མངའ་
ཆེན་པོ་ཡོད་དེ་ང་ཆུང་དུས་ཧ་ཅང་དབུལ་ཕོངས་ཡིན་པས། འདྲུད་འཐེན་པ་
མང་པོར་འབྲེལ་གཏུགས་བྱ་མྱོང་བ་དང༌། ཁོ་ཚོའི་དོན་མང་པོ་མཐོང་ཞིང་
ཐོས་མོད། ཉིན་ཞིག་ང་དང་གྲོགས་པོ་ཞིག་འཕྲོ་མོལ་བྱེད་དུས་འདྲུད་འཐེན་པ་
ཞིག་གིས་འཁོར་ལོ་ཐེངས་གསུམ་ཉོས་ཀྱང་ཐེངས་གསུམ་བརླག་ཅིང་མཐར་ཧ་
355



ལེའུ་གསུམ་པ། བརྩམས་ཆོས་ཀྱི་སྐོར།
ཅང་ཉམ་ཐག་པའི་ངང་ཤི་སོང་བའི་གཏམ་དེ་ཐོས་མ་ཐག་ང་ལ་བློ་བསྐྱེད་མི་
ཉུང་བ་ཞིག་ཐོབ་པས། ངས་དེ་སྔོན་མཐོང་མྱོང་བའི་འདྲུད་འཐེན་པ་དག་ཕྲེང་
བ་བརྒྱུས་པ་ལྟར་དྲན་བྱུང་། དེ་ནས་ངས་སྤྱི་ཚོགས་རྙིང་པའི་ནང་གི་འདྲུད་
འཐེན་པ་ཞིག་གི་ལས་སྐལ་དང་སྐྱིད་སྡུག་མཚོན་པ་ཞིག་འབྲི་འདོད་སྙིང་ནས་
བསྐྱེད་ཏེ་སྔར་གྱི་དོན་རྣམས་སིལ་བུར་གཏོར་ཅིང་མི་སྣ་འཕེལ་འགྱུར་གྱི་དགོས་
པ་ལྟར་བྲིས་མཐར་《རྔ་མོང་ཞུང་ཙི་》ཞེས་པའི་བརྩམས་ཆོས་དེ་གྲུབ་བྱུང་”
(《མི་སྣ་དང་སྐད་ཆ་གཞན་དག་》）ཞེས་གསུངས་པ་དེ་ནས་“མིར་བསྟུན་དོན་
སྒྲིག་”དང་ཡང་ན་“ དོན་གྱིས་མི་འགྲུབ་པར་” བྱ་དགོས་པ་དེ་ནི་རྩ་དོན་གལ་
ཆེན་ཞིག་ཡིན་པ་གསལ་སྟོན་གནང་ཡོད་པ་རེད། གལ་སྲིད་མི་སྣ་ནི་བརྩམས་
སྒྲུང་གི་དགོས་མཁོར་གཞིགས་ཏེ་ཕྱིར་ཐོན་པར་བྱས་ཚེ་མི་རྣམས་ལ་རྫུན་ལབ་
དང་བཅོས་མ་ཡིན་པའི་མྱོང་ཤེས་ཞིག་སྟེར་ངེས་རེད། ཨུ་རུ་སུའི་གྲགས་ཅན་
རྩོམ་པ་པོ་ཕ་ཉེ་ཡེ་ཕུ་ཡིས་བརྩམས་སྒྲུང་རིང་གྲས་《རྨིག་མེད་》ཅེས་པ་གསར་
རྩོམ་བྱེད་སྐབས་དང་ཐོག་འཇབ་རྒོལ་རུ་ཁག་གི་རུ་མི་མེ་ཏེ་ཁེ་ཞེས་པ་ཐ་ཤལ་
སྡར་མ་ཞིག་ཡོད་པ་དེ་མཐའ་མར་རང་སྲོག་རང་གིས་གཅོད་པ་ཞིག་བློ་ཡིས་
བསྒྲིགས། འོན་ཀྱང་དེ་ལྟར་བྱས་ན་མེ་ཏེ་ཁེའི་བསམ་པ་དང་གཤིས་རྒྱུད་ཀྱི་
རང་འགྲོས་དང་འགལ་བ་ཡིན་ཏེ། མི་འདི་ལྟ་བུར་རང་སྲོག་གཅོད་པའི་སྙིང་
སྟོབས་གཏན་ནས་མེད་པས་བྱུང་རིམ་དེ་འདྲ་བ་ནི་བཅོས་མ་ཡིན་པ་ཤིན་ཏུ་
གསལ། དེ་ནས་ཁོས་སླར་ཡང་མེ་ཏེ་ཁེའི་བསམ་པ་དང་གཤིས་རྒྱུད་ཀྱི་རང་
འགྲོས་ལྟར་བློས་བླངས་ཏེ། སྔ་མའི་སྒྲིག་ཚུལ་ལ་བཟོ་བཅོས་བྱས་ནས་རང་སྲོག་
གཅོད་པ་དེ་བྲོས་བཤོལ་བྱས་ཏེ། གསར་བརྗེར་བློ་ལོག་པའི་ཚུལ་དུ་བསྒྱུར་ཅིང་
བཅོས་པས། མེ་ཏེ་ཁེ་ཞིབ་འབྲི་བྱེད་པའི་དགོས་པ་ཡོངས་སུ་གྲུབ་པ་ཞིག་བྱུང་
ཡོད་པ་ལྟ་བུ་རེད།
2བྱུང་རིམ་གྱིས་བརྩམས་ཆོས་བརྗོད་བྱ་གཙོ་བོ་གསལ་མཚོན་ཡོང་རྒྱུར་
ཞབས་འདེགས་ཞུ་དགོས།
356



རྩོམ་རིག་གི་རྣམ་བཤད།
བརྩམས་སྒྲུང་ དང༌ གློག་ བརྙན། དོན་ བརྗོད་ ཀྱི་ སྙན་ཚིག་ སོགས་ ཀྱི་
ཆོས་ནང་དུ་འདུས་པའི་བསྟན་དོན་གཙོ་བོ་ཡིན་ཏེ། དེ་ཡང་ཕྱི་རོལ་ཡུལ་གྱི་རྒྱུ་
ཆའི་ནང་ན་ཡོད་པའི་བསྟན་དོན་སྙིང་པོ་དང་རྩོམ་མཁན་རང་སྣང་ལ་ཡོད་པའི་
མཛེས་དཔྱོད་ཀྱི་དཔྱད་འཇོག་གཉིས་པོ་འོས་མཚམས་ཀྱིས་གཅིག་ཏུ་འདྲེས་པ་
ཞིག་ཡིན། བརྩམས་སྒྲུང་གསར་གཏོད་བྱེད་པའི་བརྒྱུད་རིམ་ནང་དུ་བྱུང་རིམ་
གདམ་གསེས་དང་བརྗོད་བྱ་གཏིང་ཟབ་ཏུ་གཏོང་རྒྱུ་དེ་གཉིས་ནི་ཕན་ཚུན་
གཅིག་གྲོགས་དང་ཕན་ཚུན་རོགས་འདེགས་བྱེད་ཐུབ་པ་ཞིག་ཡིན། བརྗོད་བྱ་
གཙོ་བོ་གཏིང་ཟབ་ཏུ་གཏོང་བའི་དགོས་མཁོ་ལྟར་འཚོ་བའི་ནང་ནས་བྱུང་རིམ་
གདམ་གསེས་དང༌། བཞུ་སྦྱང་གསར་བཟོ་བྱེད་པ་དང༌། མཉམ་དུ་བརྗོད་བྱ་
གཙོ་བོ་དེ་རང་ཤུགས་སམ་ནང་གནས་ཀྱི་སྒོ་ནས་གཏིང་ཟབ་པར་གཏོང་དགོས་
པ་དང༌། བྱུང་རིམ་གྱི་འགྱུར་བ་ཆེ་དྲག་ན་བརྗོད་དོན་ལ་འགྱུར་བ་འགྲོ་རྒྱུར་
ཤུགས་རྐྱེན་ཡོད་རྐྱེན་ངེས་པར་དུ་བརྗོད་བྱ་གཏིང་ཟབ་ཏུ་གཏོང་བའི་དགོས་
མཁོར་གཞིགས་ཏེ་བྱུང་རིམ་གདམ་གསེས་བྱེད་དགོས་པ་ཞིག་ཡིན། གོ་ཁ་ལི་ཡི་
བརྩམས་སྒྲུང་འབྲིང་གྲས་《ཕྱི་གོས་》ཞེས་པའི་བྱུང་རིམ་འདེམས་གསེས་དང་
བཞུ་སྦྱངས། ལས་སྣོན་བྱས་ཡོད་པ་དེས། བྱུང་རིམ་གྱིས་བརྗོད་དོན་གཙོ་བོ་
གསལ་མཚོན་བྱ་རྒྱུར་ཞབས་འདེགས་ཞུ་དགོས་རྒྱུའི་ཐད་ང་ཚོར་གསལ་བཤད་
གསལ་པོ་ ཞིག་བྱེད་ཐུབ་ལ། དཔེ་ མཚོན་ ཤིན་ ཏུ་ལེགས་ པོ་ ཞིག་ ཀྱང་ ཡིན།
ཐེངས་ཤིག་ཁོང་གིས་གྲོགས་པོའི་ཁྱིམ་དུ་སྐབས་དེར་སུས་ཀྱང་ཤེས་པའི་དཔོན་
རའི་ཁྲོད་ཀྱི་གཏམ་རྒྱུད་གཅིག་ ཐོས་པ་སྟེ། ཧ་ཅང་དབུལ་བའི་ལས་གཡོག་
གཅིག་འདབ་ཆགས་རྔོན་རྒྱུར་ཤིན་ཏུ་དགའ་བས་ཁོས་ཟས་གོས་གྲོན་ཆུང་བྱས་
པ་དང་གཞུང་ལས་ཚར་རྗེས་ངལ་གསོའི་དུས་ཚོད་སྤྱད་ཏེ་ལས་ཀ་གཞན་བཙལ་
ནས་བྱས་མཐར་ལུའུ་པུའུ་ཉི་བརྒྱ་ལྷག་ཙམ་བསགས་ཏེ་མེ་མདའ་སྤུས་ལེགས་
357



ལེའུ་གསུམ་པ། བརྩམས་ཆོས་ཀྱི་སྐོར།
ཤིག་ཉོས་པ་དང་། ཁོས་གྲུ་ཆུང་ཞིག་ལ་བསྡད་ནས་ཕིན་ལན་ཆུ་ཁུག་ལ་ཐེངས་
དང་པོར་འདབ་ཆགས་གསོད་པར་བསྐྱོད་སྐབས་སུ་དགའ་ཐག་ཆོད་དེ་རང་
ཉིད་བཟོ་ལྟ་ཤོར་བའང་མ་ཤེས། མེ་མདའ་འདམ་རྩའི་ནང་དུ་ལྷུང་བའང་མ་
ཚོར། དེ་རྗེས་མེ་མདའ་ཆུ་ནང་དུ་ལྷུང་བ་ཤེས་རྟིང་གང་སར་བཙལ་ཀྱང་མ་
རྙེད། དེ་ནས་བཟུང་ཁོ་སེམས་སྡུག་གིས་ནད་ཁྲིར་ལྷུང་། གྲོགས་པོ་རྣམས་
ཀྱིས་ཤེས་རྗེས་དངུལ་བསྡུས་ཏེ་ཁོ་ལ་མེ་མདའ་གསར་པ་ཞིག་ཉོས་རྗེས་ཁོའི་ཚེ་
སྲོག་སླར་ཡང་གསོས་པ་རེད། སྐབས་དེར་མི་རྣམས་ཀྱིས་གཏམ་རྒྱུད་དེ་ནི་
དགོད་བྲོའི་གཏམ་རྒྱུད་ལ་བརྩིས་ཏེ་གླེང་མོལ་བྱ་བ་ལས་སྤྱི་ཚོགས་ཀྱི་དོན་སྙིང་
དང་བསམ་པའི་རིན་ཐང་དེ་འདྲ་ཡོད་ཚུལ་མི་ཤེས། འོན་ཀྱང་གོ་ཁ་ལིས་ཀྱིས་
དགོད་བྲོའི་གཏམ་རྒྱུད་དེའི་ནང་དུ་སྒྱུ་རྩལ་གྱི་སྦས་ཤུགས་ཤིག་རྙེད་པ་དང་།
སྤྱི་ཚོགས་ཀྱི་གནས་ཚུལ་ཆེན་པོ་ཞིག་ཤེས་རྟོགས་བྱུང་སྟེ། ལས་གཡོག་རྣམས་ཀྱི་
སྡུག་བསྔལ་དང་། ཨུ་རུ་སུའི་ཧྲ་ཧོང་ སྒེར་སྡོམས་སྤྱི་ཚོགས་ཀྱི་མུན་ནག་དེ་
མཐོང་ཞིང་གསར་རྩོམ་གྱི་ཀུན་སློང་ཞིག་སྐྱེས་པ་དང༌། ཁོང་གིས་རང་ཉིད་ལ་
ཐོབ་པའི་ཚོར་སྣང་དང་ཁོང་དུ་ཆུད་པའི་ཤུགས་དོན་གཞིར་བཟུང་པ་དང་
དགོད་བྲོའི་ གཏམ་ རྒྱུད་ དེར་ གསར་ གཏོད་ དང་ བཞུ་སྦྱང་། བསྒྱུར་ བཅོས་
བཅས་བྱས་ཏེ་《ཕྱིས་གོས་》ཞེས་པ་དེ་བརྩམས་གནང་བ་རེད། ང་ཚོས་གཏམ་
རྒྱུད་དེ་དང་ཕྱི་གོས་བསྡུར་ཞིབ་ཅིག་བྱས་ཚེ། བྱུང་རིམ་ཕུན་སུམ་ཚོགས་སུ་
བཏང་ཡོད་པ་མ་ཟད། འགའ་ཤས་རྩ་བའི་ཐོག་ནས་བསྒྱུར་བཅོས་བྱས་ཡོད་
རྐྱེན་བརྩམས་སྒྲུང་གི་བརྗོད་བྱ་གཙོ་བོའི་ངོ་བོའི་རང་བཞིན་དང་གཏིང་ཟབ་ཀྱི་
རང་བཞིན་ཡང་ཐག་གཅོད་བྱས་ཡོད་པ་རེད། །
གཅིག་ནས་བྱུང་རིམ་ནང་གི་བརྗོད་དོན་གཙོ་བོར་འགྱུར་བ་བཏང་ཡོད་
པ་སྟེ། གཏམ་རྒྱུད་ནང་གི་དོན་རྐྱེན་གཙོ་བོ། མེ་མདའ་ཉོས་པ། མེ་མདའ་
བོར་བ། སླར་ཡང་མེ་མདའ་ཞིག་ཐོབ་པ་དེ་ཡིན་པ་དང་། བརྩམས་སྒྲུང་ནང་
དུ་ཕྱི་གོས་སུ་བསྒྱུར་བ་དང་ཕྱི་གོས་ལ་ལྷན་པ་ཡང་རྒྱབ་ས་མེད་པ་དང་། དཀའ་
358



རྩོམ་རིག་གི་རྣམ་བཤད།
སྡུག་གིས་དངུལ་བསགས་ཏེ་ ཕྱི་གོས་ གསར་ པ་ ཞིག་ཉོས་པ་དང་། ཕྱི་ གོས་
གསར་པ་དེ་ཡང་གཞན་གྱིས་འཕྲོག་པ་སོགས་དོན་རྐྱེན་གཙོ་བོར་བསྒྱུར་ཡོད་པ་
རེད། རྒྱུ་མཚན་ནི། མེ་མདའ་ནི་འཚོ་བའི་རྒྱས་སྤྲོས་བྱ་ཡུལ་ཞིག་ཡིན་པ་དང་།
དབུལ་ཞིང་ཕོངས་པའི་ལས་གཡོག་ཅིག་ལ་མཚོན་ན། འཚོ་བའི་དགོས་མཁོ་
ཞིག་མ་ཡིན་པར་བརྟེན། དེས་སྤྱི་ཚོགས་ཀྱི་དོན་སྙིང་ཆེན་པོ་མཚོན་ཐུབ་པ་
ཞིག་མ་ཡིན་ལ། ཁོང་གིས་བརྗོད་བྱ་གཙོ་བོ་དེ་ཡང་མ་ཡིན། དཔོན་རིགས་
ཁྲོད་དུ་གནས་པའི་ལས་གཡོག་ཅིག་ལ་མཚོན་ན། ཕྱི་གོས་ནི་ངེས་པར་དུ་ཡོད་
དགོས་པའི་འཚོ་བའི་དགོས་མཁོ་ཞིག་ཡིན་རྐྱེན། མི་སྣའི་སྐྱོ་སྡུག་གི་ལས་སྐལ་
དང་སྐབས་དེའི་མི་སྣའི་འབྲེལ་བ་དང་གཤིས་སྤྱོད་མཚོན་རྒྱུར་ཕན་པ་ཡོད་པ་
ཞིག་ཡིན། དེ་ལྟར་འཚོ་བའི་རྒྱས་སྤྲོས་བྱ་ཡུལ་དེ་འཚོ་བའི་ཉེར་མཁོར་བསྒྱུར་
བ་དང་ལས་གཡོག་དེའི་སྐྱོ་སྡུག་གི་ལས་སྐལ་ལ་ཐད་ཀར་ཐག་གཅོད་པའི་དོན་
རྐྱེན་ཞིག་ཏུ་བསྒྱུར་བ་རེད། བརྩམས་སྒྲུང་ནང་གི་མི་སྣ་གཙོ་བོ་ཡ་ཀ་ཆི་ལ་དེ་
སྔོན་ཕྱི་གོས་ཤིག་ཡོད་ཀྱང་ད་ལམ་རྙིང་ཞིང་ཧྲུལ་བ་ཞིག་ཆགས་ཡོད་རྐྱེན་མི་
རྣམས་ཀྱིས་ཟུར་ཟ་དང་འཕྱ་སྨོད་བྱེད་པའི་ཡུལ་ཞིག་ཏུ་གྱུར་བ་དང་། དེ་རྗེས་
ཕྱི་གོས་གསར་པ་ཞིག་ཉོ་རྒྱུའི་སེམས་ཐག་བཅད་ཏེ་གང་ཐུབ་ཅི་ཐུབ་ཀྱིས་དངུལ་
བསགས་པ་དང་། ཁོང་གིས་དགོང་དྲོ་ཇ་མི་འཐུང་བ་དང་ཁ་ལག་མི་ཟ་བ།
བཞུ་མར་མི་སྤར་བ་དང་། དགོང་མོ་ལས་ཀ་བྱེད་དགོས་ཚེ་ཁྱིམ་མཚེས་ནང་དུ་
ཕྱིན་ཏེ་ལས་ཀ་བྱེད་ཀྱི་ཡོད་པ་དང་། དངུལ་བསགས་ཏེ་ཕྱི་གོས་གསར་པ་ཞིག་
ཉོ་ཐུབ་ཏེ་གོན་པའི་ཉིན་དང་པོ་དེར་རྐུན་མས་འཕྲོག་བཅོམ་བྱས་ཡོད་པ་རེད།
དེ་ལྟར་དེ་སྔོན་གྱི་དོན་རྐྱེན་གཙོ་བོའི་རང་བཞིན་ལ་འགྱུར་ལྡོག་ཕྱིན་ཏེ་བརྩམས་
སྒྲུང་གི་བྱུང་རིམ་དེ་ གཤམ་འོག་གི་མི་སྣའི་ཡིད་སྐྱོ་བའི་ལས་དབང་ ཐོག་ ཏུ་
བསྒྱུར་བཅོས་བྱས་ཡོད་པ་རེད། །
གཉིས་ནས་བྱུང་རིམ་གྱི་འཕེལ་ཕྱོགས་ལ་ཤུགས་རྐྱེན་ཡོད་པའི་མི་སྣའི་
འབྲེལ་བར་འགྱུར་ལྡོག་བཏང་ཡོད་པ་རེད། གཏམ་ རྒྱུད་ནང་དུ་མེ་མདའ་
359



ལེའུ་གསུམ་པ། བརྩམས་ཆོས་ཀྱི་སྐོར།
བརླག་རྗེས་གྲོགས་པོ་རྣམས་ཀྱིས་ཕངས་སེམས་མེད་པར་དངུལ་བསྡུས་ཏེ་མེ་
མདའ་གསར་པ་ཞིག་ཉོས་ཞེས་པ་དངུལ་ཅུང་ཟད་ཅིག་ལས་མ་བྱིན་པའི་ཐོག་
ལས་གཡོག་དེ་ལ་ཟུར་ཟ་དང༌། མཚང་འབྲུ། བརྙས་བཅོས་མང་པོ་བྱས་པ་
ཞིག་ཏུ་བསྒྱུར་བ་དང༌། ད་དུང་ལས་གཡོག་པ་དེ་“མི་ཆེན་” ཞིག་དང་འགལ་
འཐབ་བྱུང་སྟེ་མགོ་དཔོན་གྱིས་སྐད་ཆེན་པོས་སྡིག་དམོད་བྱས་པ་ལས། ལས་
གཡོག་དེ་སྐྲག་ཅིང་བླ་འདར་བ་ཞིག་བྱུང་ནས་དྲན་པ་ཐོར་བ་དང༌། དེ་ནས་
བཟུང་མལ་སར་ལྷུང་ཏེ་ལངས་ཡས་མ་བྱུང་བ་རེད་ཅེས་བཀོད་ཡོད་པ་རེད།
ལས་གཡོག་དེ་ལ་སྐྱོ་སྡུག་གི་མཐའ་འབྲས་དེ་འདྲ་ཞིག་བྱུང་བའི་རྩ་བའི་རྒྱུ་རྐྱེན་
ནི་“མི་ཆེན་”གྱིས་མཚོན་པའི་ཧྲ་ཧོང་གོང་མའི་སྒེར་སྡོམ་གྱི་ལམ་ལུགས་དེ་ཡིན་
པ་གསལ་མཚོན་བྱས་ཡོད་པ་རེད། །
གསུམ་ནས། མཇུག་གི་མཐའ་འབྲས་ལ་འགྱུར་ལྡོག་བཏང་ཡོད་པ་སྟེ།
གཏམ་རྒྱུད་ནང་ལས་ གཡོག་ པ་དེར་སླར་ཡང་མེ་མདའ་ཞིག་ ཐོབ་རྗེས་སླར་
གསོས་པའི་མཐའ་འབྲས་དེ་ལས་གཡོག་དེ་རེ་ཐག་ཆད་ནས་ཚེ་སྲོག་ཤོར་བའི་
མཐའ་འབྲས་ཤིག་ཏུ་བསྒྱུར་ཡོད་པ་རེད། དེས་ཧྲ་ཧོང་གོང་མའི་མུན་ནག་གི་
དབང་བསྒྱུར་འོག་ཏུ་བརྙས་བཅོས་དང་གནོད་འཚེ་ཐེབས་པའི་མི་རྣམས་ཀྱི་སྐྱོ་
སྡུག་གི་ལས་སྐལ་དེ་མཚོན་ཞིང་ཧྲ་ཧོང་གོང་མའི་སྒེར་སྡོམ་ལམ་ལུགས་ཀྱིས་མི་
དམངས་ཀྱི་སྐྱིད་སྡུག་ལ་མི་བལྟ་བ་དང་མིའི་ཐོབ་ཐང་རྩིས་མེད་བཏང་ཚུལ་སུན་
འབྱིན་དང་ཐེར་འདོན་བྱེད་པའི་བསྟན་དོན་ཡོངས་སུ་གྲུབ་པ་རེད། གོ་ཁ་ལི་
ཡིས་ཐོས་དོན་དེའི་ཤུགས་རྐྱེན་བསྟན་པའི་སྦས་དོན་དེ་དམ་པོར་བཟུང་ནས་
གོང་སྨོས་ཀྱི་ཕྱོགས་གསུམ་ནས་འདེམས་གསེས། བཞུ་སྦྱོང་། བསྒྱུར་བཅོས་
བྱས་པས་བརྗོད་དོན་རིམ་བཞིན་གཏིང་ཟབ་ཏུ་འཕེལ་ཞིང་ཕྱིར་མཚོན་བྱས་
ཡོད་པ་རེད།
(3)བྱུང་རིམ་གདམ་གསེས་བྱེད་སྐབས་ངེས་པར་དུ་དངོས་ཡོད་ཀྱི་རང་
བཞིན་དང་། གསོན་ཉམས་ཀྱི་རང་བཞིན། ཕུན་སུམ་གྱི་རང་བཞིན། ཆ་
360



རྩོམ་རིག་གི་རྣམ་བཤད།
ཚང་གི་རང་བཞིན་ལ་བསམ་གཞིགས་བྱེད་དགོས།
འདིར་བརྗོད་པའི་དངོས་ཡོད་ཀྱི་རང་བཞིན་ནི་བརྩམས་ཆོས་ནང་ནས་
གསལ་བའི་འཚོ་བའི་རྒྱུ་རྐྱེན་དེ་དག་འོས་ཤིང་འཚམས་པ་དང་། མི་རྣམས་
ཀྱིས་ཡིད་ཆེས་སྐྱེད་ཐུབ་པ་ཞིག་ཡིན་དགོས་པ་དང༌། མི་སྣའི་རང་བཞིན་གྱི་
གཏན་ཚིགས་དང༌། འཚོ་བའི་འཕེལ་རྒྱས་ཀྱི་གཏན་ཚིགས་དང་མཐུན་ཞིང༌།
དངོས་ཡོད་ནི་བྱུང་རིམ་གྱི་ཚེ་སྲོག་གི་རྟེན་གཞི་ཡིན་པ་དང༌། གསོན་ཉམས་
ལྡན་པ་ནི་བྱུང་རིམ་གྱི་ཚེ་སྲོག་གི་གཟི་མདངས་དང་འདྲ་བས་ངེས་པར་དུ་
དངོས་ཡོད་ཀྱིས་རྨང་གཞི་བྱེད་དགོས། །
བྱུང་རིམ་ནི་དངོས་ཡོད་དང་གསོན་ཉམས་ལྡན་པ་ཞིག་ཏུ་ཇི་ལྟར་གཏོང་
ཞེ་ན། དེ་ནི་གོང་ཞུས་བཞིན་“དོན་གྱིས་མི་ལ་བསྟུན་པ”དང་“མི་ལ་བལྟས་ཏེ་
དོན་སྒྲིག་” ན་ཀློག་པ་པོའི་དགའ་ཁ་འཁྱེར་ཕྱོགས་དང༌། མཛེས་དཔྱོད་ཀྱི་
བསམ་འཁྱེར་དང་མཐུན་ལ་རྒྱུ་འབྲས་ཀྱི་འབྲེལ་བ་ཡོད་པའི་དོན་རྐྱེན་སྒྲིག་ཚེ་མི་
སྣའི་རང་བཞིན་གྱི་གཏན་ཚིགས་དང་འཚོ་བའི་གཏན་ཚིགས་སམ་ཀློག་པ་པོའི་
བསམ་པའི་མོས་པ་དང་མཛེས་དཔྱོད་ཀྱི་དགའ་ཕྱོགས་དང་མཐུན་པ་ཞིག་ཡོང་
ཐུབ་ངེས་ཡིན། བྱུང་རིམ་ཞིབ་འབྲི་བྱེད་ སྐབས་ ཨ་ལོང་ བཞིན་བསྟུད་མར་
འབྲེལ་བ། གྱ་གྱུ་འགྱུར་ལྡོག་མང་བ། རྦ་རླབས་བཞིན་མཐོ་དམན་ཆེ་བ། ཡ་
ང་བ་དང་ཡ་མཚན་ཆེ་བ་སོགས་དང་། གོ་བ་ནོར་བར་བྱེད་པའི་འབྲི་ཐབས།
སྟེས་དབང་གིས་འཕྲོད་པར་བྱེད་པའི་འབྲི་ཐབས། གྱ་གྱུར་ལྡིང་འཁོར་བྱེད་
ཐབས་སོགས་ཀློག་པ་པོ་ལ་གཞུ་བཀང་ཡང་མདའ་མི་འཕེན་པ་ལྟ་བུའི་སྒྱུ་རྩལ་
འགུག་ཤུགས་ལྡན་པ་ཞིག་དགོས་མོད། བྱུང་རིམ་ཇུས་འགོད་དང་མཐུད་སྒྲིག་
བྱེད་པའི་ཆ་ནས་བཤད་ན། བྱུང་རིམ་གྱི་དངོས་ཡོད་དང་གསོན་ཉམས་ལྡན་
པའི་གནད་འགག་ནི་སྟེས་དབང་གཙིགས་སུ་འཛིན་པ་དང་། སྟེས་དབང་དང་
གཞན་དབང་བར་གྱི་རྩོད་སྒྲུབ་ཀྱི་འབྲེལ་བ་ཐག་གཅོད་བྱེད་རྒྱུ་དེ་ཡིན། །
དེ་མིན་བྱུང་རིམ་ལ་ཕུན་སུམ་གྱི་རང་བཞིན་དང་ཆ་ཚང་གི་རང་བཞིན་དེ་
361
4



ལེའུ་གསུམ་པ། བརྩམས་ཆོས་ཀྱི་སྐོར།
ཡང་གལ་འགངས་ཆེ་བའི་གནད་དོན་ཞིག་ཡིན། དེ་ནི་བརྩམས་ཆོས་ཀྱི་ནང་དུ་
དངོས་ཡོད་ ཀྱི་ ཐོག་ ནས་ འཚོ་ བ་ ཞིབ་ འབྲི་ བྱ་ རྒྱུ་དེ་ ཡིན་ ཞིང་། གལ་སྲིད་
བརྩམས་སྒྲུང་ཞིག་གི་ནང་དུ་བྱུང་རིམ་ཀྱག་ཀྱོག་དང་ཡ་མཚན་ཆེ་བ་ཁོ་ན་རྩོམ་
འབྲི་བྱས་པ་ལས། དངོས་ཡོད་འཚོ་བའི་ནང་དོན་ཞིབ་འབྲི་དང་ཕྲ་རབ་ལ་དོ་
ནན་བྱས་མེད་ཚེ། གཏིང་ཟབ་པའི་སྒོ་ནས་བརྗོད་དོན་གཙོ་བོ་གསལ་འདོན་
བྱེད་མི་ཐུབ་ལ། མི་སྣའི་གཤིས་རྒྱུད་འཕེལ་རྒྱས་དང་མཚོན་པ་ཡང་བྱེད་མི་
ཐུབ་བོ། བྱུང་རིམ་ཕྲ་རབ་ཅེས་པ་ནི་སྒྱུ་རྩལ་གྱི་གཟུགས་བརྙན་འགྲུབ་བྱེད་ཀྱི་
ཕྲ་ཕུང་ཆེས་ཆུང་བ་དང་། སྒྱུ་རྩལ་གྱི་གཟུགས་བརྙན་གསར་བཟོ་བྱེད་པའི་
གྲུབ་ཆ་ཕྲ་མོ་ཞིག་ཡིན། བརྩམས་ཆོས་ནང་གི་མི་སྣའི་རང་བཞིན་དང་བྱུང་
རིམ་གྱི་འཕེལ་འགྲོས། སྤྱི་ཚོགས་ཀྱི་གནས་ཚུལ་དང་། རང་བྱུང་གི་མཛེས་
ལྗོངས་བཅས་ནི་བྱུང་རིམ་ཕྲ་རབ་དུ་མ་འདུས་པ་ལས་གྲུབ་པ་ཞིག་ཡིན། བྱུང་
རིམ་ཕྲ་རབ་མེད་ན་མི་སྣའི་བྱེ་བྲག་གི་རང་བཞིན་དེ་ཆུ་ཡི་ལྦུ་བའི་ཟླ་ཙམ་དུ་ཟད་
ཅིང་སྒྱུ་རྩལ་གྱི་གཟུགས་བརྙན་ཞེས་པ་དེ་ཡང་ནམ་མཁའི་མེ་ཏོག་གི་དཔེ་བཞིན་
དུ་འགྱུར་རོ། །
མདོར་ན། བརྩམས་ཆོས་ཀྱི་བྱུང་རིམ་ནི་མི་སྣའི་འབྲེལ་བ་དང་། མི་
སྣའི་བྱ་འགུལ། འཚོ་བའི་རྒྱུ་རྐྱེན་རྨང་གཞི་བྱས་པ་དང༌། དེར་ལོ་ རྒྱུས་ཀྱི་
དམིགས་བསལ་རང་བཞིན་ལྡན་ཡོད་པ་ཞིག་ཡིན། རྩོམ་པ་པོས་དངོས་ཡོད་ཀྱི་
འཚོ་བའི་ངོ༌བོ་དང་ལོ་རྒྱུས་ཀྱི་ཁྱད་ཆོས། གསོན་ ཉམས་ ལྡན་པའི་མི་སྣའི་
གཤིས་རྒྱུད་གསར་བཟོ་དང་། གཏིང་ཟབ་པོའི་བརྗོད་དོན་གཙོ་བོ་མཚོན་པ་
བྱེད་རྒྱུར་ངེས་པ་དུ་སྡུག་རུས་ཆེན་པོས་འཚོ་བའི་ཁྲོད་ནས་བྱུང་རིམ་འདེམས་
གསེས་དང་ཞིབ་བསྡུར་དང་བླང་དོར་བཅས་བྱེད་དགོས་སོ།
འདིར་གསལ་བཤད་ཞུ་དགོས་པ་ཞིག་ནི་བྱུང་རིམ་ཡོད་པའི་བརྩམས་
ཆོས་ནང་དུ་ཡང་བྱུང་རིམ་མ་ཡིན་པའི་གྲུབ་ཆ་ཡང་ཡོད་པ་ཞིག་ཡིན། དཔེར་
ན། རྩོམ་པ་པོའི་གླེང་མོལ། བློ་སྒོ་ཕྱེ་བ། གསལ་བཤད་དང་བར་འཇུག་གི་
362



རྩོམ་རིག་གི་རྣམ་བཤད།
གཏམ་བཤད། ཡུལ་ལྗོངས། བརྩེ་དུང་སྟོན་པ་སོགས་དེ་དག་ནི་བྱུང་རིམ་གྱི་
བར་དུ་གནས་ཡོད་པ་དང༌། དེ་དག་གིས་མི་སྣའི་གཤིས་རྒྱུད་དང་བརྗོད་དོན་
གཙོ་བོ་གསལ་སྟོན་བྱ་རྒྱུར་ནུས་པ་མི་ཆུང་བ་ཞིག་འདོན་གྱི་ཡོད་རུང་དེ་དག་ནི་
བྱུང་རིམ་མ་ཡིན་ནོ། །
གཉིས་པ། སྒྲིག་གཞིའི་སྐོར།
1. སྒྲིག་གཞིའི་གོ་དོན།
དངོས་པོ་དང་སྲོག་ཆགས་གང་ཡིན་རུང་དེར་ནང་གི་དོན་དང་ཕྱི་ཡི་རྣམ་
པ་གཉིས་ཡོད་པ་ནི། དཔེར་ན། མི་ལ་ཆ་བཞག་ན། གཟུགས་སྟོབས་ཆེ་ཆུང་།
བཞིན་རས་ཡག་བཙོག་གྱོན་ཆས་ཡག་ཉེས། གཏམ་བརྗོད་སྙན་མིན་བཅས་ནི་
ཕྱི་ཚུལ་གྱི་རྣམ་པ་ཡིན་པ་དང༌། སྤྱོད་པ་བཟང་ངན། བསམ་བློ་ཡག་ཉེས་དང་
གཤིས་ཀ་འཇམ་རྩུབ་ནི་ནང་གི་དོན་ཡིན། དེ་བཞིན་རྩོམ་རིག་གི་ཐོག་མའི་རྒྱུ་
ཆ་དང་བརྗོད་བྱ། བརྗོད་དོན་གཙོ་བོ་(བྱུང་རིམ་)ནང་གི་དོན་ཡིན་པ་དང་།
སྐད་ཆ་དང་རྩོམ་སྟངས། སྒྲིག་གཞི། རྩོམ་ལུས་སོགས་ནི་རྩོམ་རིག་གི་ཕྱིའི་
རྣམ་པ་དེ་ཡིན། སྤྱིར་ནང་དོན་དང་རྣམ་པའི་འབྲེལ་བ་ནི་“ནང་དོན་གྱིས་རྣམ་
པ་གཏན་འཁེལ་བྱེད་པ་དང༌། རྣམ་པས་ནང་དོན་ལ་ཞབས་འདེགས་ཞུ་བ་”
“ནང་དོན་མེད་ན་རྣམ་པ་གནས་ཐབས་མེད་པ་དང༌། རྣམ་པ་མེད་ན་ནང་
དོན་ཡང་མཚོན་ཐབས་མེད་”དེས་ན།-སྒྲིག་གཞི་ནི་རྩོམ་རིག་བརྩམས་ཆོས་ཀྱི་
རྣམ་པའི་གྲུབ་ཆ་ཞིག་ཡིན་ཞིང༌། དེ་ནི་རྩོམ་པ་པོས་རང་ཉིད་ཀྱི་འཚོ་བའི་རང་
གཟུགས་ལ་གོ་ལེན་དཔྱད་འཇོག་དང༌། མི་སྣའི་གཟུགས་བརྙན་བསྐྲུན་པ་དང་།
བརྗོད་དོན་ གཙོ་ བོ་ གསལ་ མཚོན་ བྱེད་ པའི་ དགོས་ མཁོར་ གཞིགས་ ཏེ་ སྒྲིག་
འཛུགས་དང་བཀོད་སྒྲིག་བྱེད་རྒྱུ་དེ་ཡིན་ལ། དེ་ནི་བརྩམས་ཆོས་ཀྱི་ཕུང་པོ་
གྲུབ་སྟངས་ཤིག་ལ་བཤད་དེ། གསལ་པོར་བཤད་ན་མི་སྣ་གསར་བཟོ་དང་།
363



ལེའུ་གསུམ་པ། བརྩམས་ཆོས་ཀྱི་སྐོར། །
བརྗོད་བྱའི་བསྟན་དོན་མཚོན་པའི་བློས་བསླངས་བྱས་ཟིན་པའི་མི་སྣ། དོན་
རྐྱེན། སྣང་ ཡུལ་ སོགས་ དྲང༌ ཟོལ་ཟུང་ འབྲེལ། འཇགས་ འགུལ་ སྣོལ་ སྡེབ།
རྒྱས་བསྡུས་འཚམས་པ། གྲིམ་ ལྷོད་རན་པའི་སྒོ་ནས་ཚོགས་ཤིང་འདུས་ཏེ་
གཅིག་འདུ་འོས་མཚམས་དང་ཆ་ཚང་བཅས་ཡིན་པའི་སྒྱུ་རྩལ་གྱི་ཕུང་པོ་ཞིག་
སྒྲིག་པ་དེ་ལ་ཟེར་རོ། དེ་ཡང་ཕ་རན་སིའི་ལོང་ཧྲ་ཡིས་གསུང་པ་བཞིན་“སྒྲིག་
གཞི་ཞེས་པ་ནི་གསར་བསྐྲུན་བྱས་པའི་བྱ་དངོས་དག་ཆོ་ཚང་ཞིང་ཡིད་དུ་འོང་
བའི་གོ་རིམ་ཞིག་ཏུ་སྒྲིག་པ་ལས་འདི་ན་ཡོད་པ་དེར་བཞག་མི་ཆོག་པ་དང་།
ཐབས་རྩལ་ཞིབ་འཇུག་དང་། ལས་ཀ་བཅས་ལ་བརྟེན་ནས་བྱ་དངོས་ཡོད་དོ་
ཅོག་རང་རང་སོ་སོར་འཚམས་པའི་གནད་ཅིག་ཏུ་བསྒྲིག་རྒྱུ་དེ་ཡིན་ནོ”(ལོང་
ཧྲ་《ཕ་རན་སིའི་སྐད་ཀྱི་སྙན་ངག་རྩོམ་རྩལ་མདོར་བསྡུས་》) གོ་དོན་དེ་ལས་ང་
ཚོས་སྒྲིག་གཞིའི་བྱེད་ལས་ནི་བརྩམས་ཆོས་ཀྱི་ནང་དུ་བདམ་ཟིན་པའི་རྒྱུ་ཆའི་
བར་དང༌། ཆ་ཤས་དང་ཆ་ཤས་ཅན་བར་གྱི་འབྲེལ་བ་དེ་ལུགས་དང་མཐུན་
ཞིང་འོས་འཚམས་ཀྱི་སྒོ་ནས་ཐག་གཅོད་བྱེད་རྒྱུ་དེ་ཡིན། དཔེར་ན། མི་སྣ་ཕྱི་
རུ་འབུད་སྟངས། མི་སྣའི་བྱ་འགུལ་སྤེལ་ལུགས། གཙོ་ཆེར་མི་སྣ་གང་དག་
འབྲི་བ། བྱུང་རིམ་དོན་རྐྱེན་གྱི་ཟུར་སྣ་གང་དག་གཙོར་འདོན་བྱེད་པ། བྱུང་
རིམ་གྱི་གཞུང་དང་ཡལ་ག་ཇི་ལྟར་སྡེབ་པ། ཁོར་ཡུག་གི་ཟུར་རྒྱན་གང་ནས་
སྤུད་པ། གང་དུ་ཟུར་ནས་བརྗོད་པ། གང་དུ་ལྡོག་སྟེ་བརྗོད་པ། གང་དུ་བར་
འཚང་སྟེ་བརྗོད་པ། འགོ་ཇི་ལྟར་འཛུགས་པ། མཇུག་ཇི་ལྟར་བསྡུ་བ། གང་
དུ་བག་ལ་ཞ་བ། གང་ནས་རང་མཚམས་སྦྱོར་བ། གང་དུ་བསྡུས་ཏེ་འབྲི་བ།
གང་དུ་ཞིབ་རྒྱས་འབྲི་བ། གང་དུ་དྲང་པོར་འབྲི་བ། གང་ནས་ཟོལ་གྱིས་འབྲི་
བ། གང་དུ་བརྩེ་དུང་སྟོན་པ། གང་དུ་བཤད་པ་སྤེལ་བ་སོགས་དེ་དག་ལེགས་
པར་སྒྲིག་བཀོད་བྱ་རྒྱུའི་གནད་དོན་དེ་དག་ནི་རྩོམ་རིག་བརྩམས་ཆོས་ཀྱི་སྒྲིག་
གཞི་ཡིན་ནོ། སྒྲིག་གཞི་ནི་བརྩམས་ཆོས་ཀྱི་བརྗོད་བྱ་རྩ་འཛུགས་དང་བཀོད་
སྒྲིག་བྱེད་པ་དེ་རེད། དེའི་ནང་དུ་ལེའུ་དང་དུམ་བུ་སོགས་བཀོད་སྒྲིག་འཚམས་
364



རྩོམ་རིག་གི་རྣམ་བཤད།
པོ་བྱེད་དགོས་པའི་ཕྱིའི་སྒྲིག་གཞི་ཚུད་ཡོད་ལ། གང་འདྲ་བྱས་ནས་བརྩམས་
ཆོས་ཡོངས་ཀྱི་མི་སྣའི་གཟུགས་བརྙན་མ་ལག་དང་མི་སྣའི་བར་གྱི་འབྲེལ་བ་
བཅས་ཀྱི་སྒྲིག་གཞི་ཚུད་ཡོད་ལ། དེ་མིན་བོད་རིགས་ཀྱི་རྩོམ་སྲོལ་དུ་“ སེང་གེའི་
ལྟ་སྟངས་ཀྱིས་ལེའུ་ སོ་ སོར་ཕྱེ་བ། སྟག་ མོ་ མཆོངས་ རྩལ་ གྱིས་ ས་བཅད་པ།
སྦལ་པ་འཕར་སྟངས་ཀྱིས་དོན་ཚན་སོ་སོར་ཕྱེ་བ། རུས་སྦལ་འགྲོས་སྟངས་ཀྱིས་
དོན་ཞིབ་བཤད་”ཅེས་པའང་སྒྲིག་གཞིའི་རྣམ་པ་ཞིག་ཡིན། །
རྩོམ་རིག་བརྩམས་ཆོས་ཀྱི་སྒྲིག་གཞི་ལ་རྩ་བའི་གྲུབ་ཆ་དང་རིམ་པ་འགའ་
ཞིག་ཡོད་པ་སྟེ། དེ་ནི་འདོར་ལེན་དང་སྒྲིག་བཀོད། མཚམས་སྦྱོར། གཞོགས་
འདེགས། འདེགས་བབ། བར་འཚང་། སྐྱར་ཟློས་སོགས་ཡོད་པ་དང༌། དེ་
དག་གི་ནང་ནས་འདོར་ལེན། སྒྲིག་བཀོད། མཚམས་སྦྱོར་བཅས་ནི། སྒྲིག་
གཞིའི་རྩ་བའི་གོ་རིམ་ཡིན་ནོ། བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་རྩོམ་
རིག་གི་སྒྲིག་གཞིའི་སྐོར་ལ་དཔྱད་པ་གང་མང་གནང་ཞིང་ལྟ་ཚུལ་ཇི་སྙེད་ཅིག་
བཏོན་གནང་མཛད་ཡོད་པ་ སྟེ། ཀླད་ཀྱི་དོན། གཞུང་ གི་ དོན་ ཞེས་ དང༌།
འགྱུར་ཕྱག་མཆོད་བརྗོད། བརྩམས་པར་དམ་བཅའ་བ། དགོས་སྲོག་ཆོས་
བཞི་སོགས་བཏོན་ཡོད་པ་རེད། བསྟན་བཅོས་ལ་འཇུག་པའི་སྒོ་དང་། སྒོ་དེ་
ལྡན་གྱི་ གཞུང་ དངོས་ མཇུག་བསྡུ་བ་བཅས་ གསུམ་ཚང་དགོས་ པའི་ ཆ་རྐྱེན་
བཏོན་གནང་མཛད་དོ་《སྙན་ངག་མེ་ལོང་》ལས་“ ཤིས་བརྗོད་ཕྱག་བྱ་ངོ་བོ་ནི།
ངེས་པར་བསྟན་པ་དེ་ཡི་སྒོ” ཞེས་ཤིས་བརྗོད་ཀྱི་ཕྱག་བྱ་བ་དང༌། བརྩམས་
པར་དམ་བཅའ་བ། དགོས་འབྲེལ་གྱི་ངག་ལུས་མདོར་བསྟན་པ་བཅས་ནི་རྩོམ་
གཞུང་གི་ཁང་ཁྱིམ་ དུ་ འཇུག་ པའི་ སྒོ་ ལྟ་བུ་ཞིག་ཡིན། མཁས་འཇུག་ ལས།
“དམ་བཅའ་བ་དང་སྐུལ་ཚིག་སོགས། འཆད་ཕྱིར་སྤྲོ་བ་སྟོན་པ་སྟེ། མཆོག་
རྟོགས་འགྲུབ་པའི་རྒྱུར་གྱུར་བས། ཁས་ལེན་པ་ལ་འགལ་བ་མེད་” ཅེས་དགོས་
པ་ཡོད་པ། གཞུང་བརྩམས་པར་སྤྲོ་བ་ཡོད་པ། རང་ཉིད་བརྩམས་བྱའི་དོན་
ལ་མཁས་པར་བསྟན་པ། དམ་བཅའ་འགྲུབ་པའི་རྒྱུར་འགྱུར་བ། སྣོད་ལྡན་ལ་
365



ལེའུ་གསུམ་པ། བརྩམས་ཆོས་ཀྱི་སྐོར།
ཉན་པར་སྐུལ་བ་བཅས་ཀྱི་དགེ་མཚན་ལྡན་ཡོད་པ་རེད། དགོས་སྲོག་ཆོས་བཞི་
ནི། རྩོམ་གཞུང་དེའི་བརྗོད་བྱ་དང་དེའི་དགོས་པ། དེའི་ཉིང་དགོས་ སམ་
དགོས་པའི་དགོས་པ། འབྲེལ་བ་བཅས་ལ་ཟེར། མཁས་འཇུག་ལས་“ བསྟན་
བཅོས་དམ་ པར་ བསྟན་ པའི་ ཕྱིར། སྟོན་ པས་ ཐོག་ མར་ དགོས་ པ་ བསྟན།
ཡོངས་སུ་རྟོགས་པས་དེ་མཐོང་ན་དཔྱོད་པ་ལ་ཡང་ཅིས་མི་འཇུག་” ཅེས་དང་།
ཡང་《རྣམ་བཤད་རིག་པ་》ལས་“ མདོ་དོན་ཆེ་བ་ཉིད་ཐོས་ནས། ཉན་དང་
ལེན་པ་ལ་སོགས་པ། ཉན་པ་པོ་དེ་གུས་འགྱུར་བས། ཐོག་མར་དགོས་པ་
བརྗོད་པར་བྱ་”ཞེས་དགོས་པ་བརྗོད་དགོས་པའི་རྒྱུ་མཚན་བཏོན་ཡོད་པ་རེད། །
འདོར་ལེན་—ཞེས་པའི་གོ་དོན་ནི་བརྩམས་བྱའི་ནང་དུ་བཞུགས་པའི་
འཚོ་བའི་དོན་རྐྱེན་དང༌། མི་སྣའི་ཕྱིའི་བྱ་འགུལ། བསམ་པའི་འགུལ་བསྐྱོད་
དག་མིའི་གཟུགས་ཀྱི་ཆེ་ཆུང་རིང་ཐུང་ལ་བལྟས་ཏེ་སྣམ་བུ་དྲས་གཅོད་བྱེད་པ་
བཞིན། རྩོམ་མཁན་གྱིས་འོས་ཤིང་འཚམས་པའི་སྒོ་ནས་འདོར་ལེན་འདེམས་
གསེས་བྱེད་པའི་ཐབས་རྩལ་ཞིག་ལ་བཤད་པ་དང་། འདོར་ལེན་བྱེད་པ་བརྒྱུད་
དེ་ཚིག་གཅིག་བསྣན་ན་མང་དྲགས་ཤིང་། ཚིག་གཅིག་འཕྲི་ན་ཉུང་དྲགས་པའི་
ཚད་དུ་སླེབས་ནས་བརྗོད་བྱའི་བསྟན་དོན་གཏིང་ཟབ་ཅན་དུ་གཏོང་དགོས་པ་
དེ་ཡིན།
སྒྲིག་བཀོད་—ཅེས་པ་ནི་འདོར་ལེན་བྱས་ཟིན་པའི་འཚོ་བའི་དོན་རྐྱེན་
དང་མི་སྣའི་ཕྱིའི་བྱ་འགུལ། ནང་སེམས་ཀྱི་འགུལ་སྐྱོད། དེ་མིན་རྩོམ་མཁན་
གྱིས་ཐད་ཀར་བརྩེ་དུང་སྟོན་པ་དང་བཤད་པ་སྤེལ་བ་དེ་དག་བརྩམས་ཆོས་སྤྱིའི་
ནང་དུ་འོས་ཤིང་འཚམས་པར་བསྒྲིགས་ཏེ། གཙོ་ཕལ་གསལ་ཞིང་གྲིམ་ལྷོད་
ཟུང་འབྲེལ། རྒྱས་བསྡུས་འཚམས་པ། ཆ་འགྲིག་ཅིང་ཚགས་དམ་པའི་བླང་བྱ་
དང་མཐུན་པར་བྱེད་རྒྱུ་དེའོ། དཔེར་ན། 《མི་ལ་རས་པའི་རྣམ་ཐར་》དེ་ཐུན་
མོང་སྲིད་པ་འཇིག་རྟེན་པའི་མཛད་པ་གསུམ་དང་ཞི་བ་མྱ་ངན་ལས་འདས་པའི་
མཛད་པ་དགུ་ཞེས་གུང་སྒྲིག་ཏེ་ཧ་ཅང་གྲིམ་ཞིང་བསྡུས་ལ་ངོ་མཚར་བ་ཞིག་
366



རྩོམ་རིག་གི་རྣམ་བཤད།
，
བྱུང་ཡོད་པ་ལྟ་བུའོ།
མཚམས་སྦྱོར་—ཞེས་པ་ནི་སྒྲིག་བཀོད་བྱས་ཟིན་པའི་དོན་རྐྱེན་སོ་སོ་དང་
མི་སྣའི་ཕྱི་དང་ནང་གི་འགུལ་སྐྱོད། དེ་མིན་རྩོམ་མཁན་གྱི་བརྩེ་དུང་དང་ཡིད་
མཚོན་བཤད་པ་སོགས་ ཕྱོགས་ གཅིག་ ཏུ་སྦྱར་བ་སྟེ་ཁབ་སྐུད་ཀྱིས་འཚེམ་བུ་
འཚེམ་པ་བཞིན་ཕར་འབྲེལ་ཚུར་མཐུད་བྱེད་རྒྱུ་དེ་ཡིན། རྩོམ་མཁན་གྱིས་རྒྱུ་ཆ་
སྣ་ཚོགས་ཕྱོགས་གཅིག་ཏུ་སྦྱོར་བའི་ཐབས་ནི་རྣམ་པ་སྣ་ཚོགས་ཡོད་དེ། ལ་
ལས་བརྗོད་བྱའི་དོན་གྱིས་སྦྱོར། ལ་ལས་མི་སྣའི་གཤིས་རྒྱུད་ཀྱིས་སྦྱོར། ལ་
ལས་སྐོར་མཐུད་ཀྱིས་སྦྱོར་བ་བཅས་ཡོད།
2. སྒྲིག་གཞི་སྤྱིར་བཏང་བའི་རྩ་དོན་སྐོར།
བརྩམས་སྒྲུང་གི་སྒྲིག་གཞི་ནི་གཙོ་བོ་བྱུང་རིམ་ཕྱི་རོལ་གྱི་མཚོན་བྱེད་རྣམ་
པ་ཞིག་ཡིན། རྩོམ་མཁན་གྱིས་མཚོན་བྱའི་ཡུལ་དེར་ངོས་འཛིན་དང་རྒྱུས་ལོན་
བྱས་པ་མི་འདྲ་ཞིང་། མཛེས་རིག་ཐོག་གི་ལྟ་ཚུལ་མི་འདྲ་བ། མཚོན་བྱེད་ཀྱི་
འདོད་མོས་མི་འདྲ་བ། གསར་རྩོམ་གྱི་གོམས་གཤིས་མི་འདྲ་བ་ཡོད་རྐྱེན་སྒྲིག་
གཞི་ལ་ཡང་རྣམ་པ་སྣ་ཚོགས་ཡོད་པ་ཞིག་ཡིན། འོན་ཀྱང་རྩོམ་མཁན་གྱིས་
ཐུན་མོང་མ་ཡིན་པའི་སྒྲིག་གཞི་འགོད་ཚུལ་ཇི་ལྟར་སྤྱད་པ་དང༌། སྒྲིག་གཞི་
གང་དག་བཀོལ་སྤྱོད་བྱས་རུང་། རང་རྟོགས་སམ་རང་རྟོགས་མ་ཡིན་པའི་སྒོ་
ནས་སྒྲིག་གཞིའི་སྤྱིར་བཏང་གི་རྩ་དོན་འགའ་ཞིག་བརྩི་སྲུང་བྱེད་བཞིན་ཡོད་པ་
རེད། །
༧ སྒྲིག་ གཞིས་བརྗོད་དོན་ གསལ་མཚོན་བྱེད་པའི་དགོས་མཁོར་བརྩི་
སྲུང་བྱ་དགོས།
རྩོམ་པ་པོས་སྒྲུང་གཏམ་ཞིག་གསར་རྩོམ་བྱེད་པའི་བརྒྱུད་རིམ་ནང་དུ་
ཐོག་མར་མཚོན་འདོད་པའི་བརྗོད་བྱ་གཏན་འཁེལ་བྱེད་དགོས་པ་དང༌། དེ་
རྗེས་སྒྱུ་རྩལ་གྱི་སྒྲིག་གཞི་གཏན་འཁེལ་བྱེད་དགོས། སྔོན་མ་ནི་སྒྱུ་རྩལ་གྱི་སྒྲིག་
གཞི་གནས་ཐུབ་པའི་རྨང་གཞི་ཡིན་པ་དང༌། རྗེས་མ་ནི་སྒྱུ་རྩལ་གྱི་རྣམ་པར་
367



ལེའུ་གསུམ་པ། བརྩམས་ཆོས་ཀྱི་སྐོར།
བརྟེན་ནས་དངོས་ཡོད་འཚོ་བ་མཚོན་པའི་ཐབས་ལམ་ཞིག་ཡིན། དེར་བརྟེན།
བརྗོད་དོན་ནི་བརྩམས་ཆོས་ཀྱི་བླ་སྲོག་ལྟ་བུ་ཞིག་ཡིན་རྐྱེན་ཐོག་མར་བརྗོད་དོན་
གྱི་དགོས་མཁོར་ གཞིགས་ ཏེ་ འདོར་ལེན་ དང་ གདམ་ གསེས་ བྱེད་ དགོས་ལ།
བརྗོད་དོན་ གྱིས་ སྒྲིག་ གཞིར་ ཚོད་ འཛིན་ བྱེད་ དགོས་ པ་རེད། དེར་བརྟེན།
རྩོམ་མཁན་གྱིས་བརྩམས་ཆོས་སྒྲིག་གཞི་འགོད་ཅིང་སྒྲིག་གཞིའི་རིགས་འདེམས་
གསེས་བྱེད་ཚེ་བརྗོད་བྱའི་ཚོད་འཛིན་དང་ལེན་བྱས་ཏེ། བརྗོད་བྱའི་བསྟན་
དོན་དམ་དུ་བཟུང་ནས་མཚོན་པར་བྱ་དགོས་པ་རེད། དཔེར་ན། སྐུ་ཞབས་
ལུའུ་ཤུན་གྱིས་མཛད་པའི་《སྨོན་འདུན་ཞུ་བ་》ཞེས་པ་དེའི་ནང་དུ་བྱུང་རིམ་གྱི་
འཕེལ་རྒྱུས་ལ་གཞིགས་ན་ཞང་ལིང་ཟོ་ཤི་བའི་རྣམ་པ་དེ་བྱུང་རིམ་གྱི་མཐའ་
འབྲས་ཤིག་ཡིན། འོན་ཏེ། འབུར་དུ་ཐོན་ཞིང་གཏིང་ཟབ་པའི་སྒོ་ནས་རང་
སྟེང་དུ་འདུས་པའི་བརྗོད་བྱའི་བསྟན་དོན་མཚོན་པར་བྱེད་ཆེད་ལྡོག་ཏེ་བརྗོད་
པའི་རྣམ་པ་བཀོལ་ནས། སྲུ་མོ་ཞང་ལིན་ཤི་བའི་བྱུང་རིམ་དེ་བརྩམས་སྒྲུང་གི་
འགོར་སྤོས་ཤིང་ཁོ་མོ་ནི་མི་རྣམས་ཀྱིས་དགའ་སྤྲོའི་ངང་མ་འོངས་པའི་བདེ་སྐྱིད་
ཐོབ་པར་བཀྲ་ཤིས་བདེ་ལེགས་ཞུ་བའི་ཤོག་སྦག་འགས་སྒྲའི་ནང་དུ་ཤི་རུ་བཅུག་
འདིའི་སྐྱོ་བའི་ཟློས་གར་གྱི་རྣམ་པ་རབ་བཏགས་བྱས་པ་མ་ཟད། ད་དུང་སྲུ་མོ་
ཞང་ལིན་ཅིའི་ཕྱིར་དུ་ཤི་བའི་གནད་དོན་དེ་མངོན་གསལ་དོད་པོས་ཀློག་པ་པོའི་
མིག་མདུན་དུ་བཏོན་པ་དང༌། མི་རྣམས་ཀྱིས་དཀའ་སྡུག་གི་ཚེ་གང་ལ་སེམས་
འཁུར་མི་བྱེད་རང་དབང་མེད་པར་གྱུར་ལ། དེ་བས་བཀས་བཀོད་རྒྱུད་འཛིན་
གྱི་གུས་ལུགས་ཀྱིས་ལས་ལ་བརྩོན་ཞིང་རང་གཤིས་བཟང་བའི་ངལ་རྩོལ་པ་
རྣམས་འཁྱུར་མིད་ གཏོང་ བའི་ ནག་ཉེས་ཐེར་འདོན་བྱེད་ པའི་ བརྗོད་ དོན་
མཚོན་པར་རྨང་གཞི་བརྟན་པོ་ཞིག་བཏིང་བ་རེད། བརྗོད་བྱའི་བསྟན་དོན་གྱི་
འགྱུར་ལྡོག་ལྟར་སྒྲིག་གཞིར་ཡང་འགྱུར་ལྡོག་གཏོང་དགོས། དཔེར་ན། ཐོ་
འར་སི་ཐ་ཡིས་བརྩམས་པའི་《སླར་གསོས་》ཞེས་པའི་བརྩམས་སྒྲུང་དེ་དང་ཐོག་
བརྩམས་སྒྲུང་ གི་བརྗོད་བྱའི་བསྟན་ དོན་ ནི་ “ནག་ཉེས་ལ་འགྱོད་ སེམས་སྐྱེ་
368



རྩོམ་རིག་གི་རྣམ་བཤད།
མཁན་”ཞིག་མཚོན་པར་བྱེད་རྒྱུ་དེ་ཡིན་པས། བྱུང་རིམ་དང་སྒྲིག་གཞི་གཉིས་
ཡང་དེ་ལ་བལྟས་ཏེ་མི་སྣ་གཙོ་བོས་བཤད་པའི་ཚུལ་དུ་དཀྱུས་བཞིན་བརྗོད་པའི་
ཐབས་སྤྱད་པ་ཡིན་མོད། ཕྱིས་སུ་ཁོས་བརྗོད་བྱའི་བསྟན་དོན་ལ་བདེན་གྲུབ་ཀྱི་
རིན་ཐང་མེད་པར་མཁྱེན་ནས་སླར་ཡང་ལོ་འགའི་རིང་དཀའ་སྤྱད་སྡུག་རུས་
བྱས་པར་བརྟེན་མཐར་སྤྱི་ཚོགས་ཀྱི་དོན་སྙིང་ཆེན་པོ་ལྡན་པའི་བརྗོད་བྱའི་
བསྟན་དོན་ཞིག་སྟེ། ཧྲ་ཧོང་སྒེར་གཅོད་ལམ་ལུགས་ལ་དགག་རྒྱག་དང་ཁྲིམས་
རྭར་སུན་འབྱིན་བྱེད་པ་དེའི་ཤུགས་ནས་ཧྲ་ཧོང་གི་རྒྱལ་ཁབ་ལམ་ལུགས་ཀྱི་རྒྱུ་
འབྲས་མིན་པའི་ཕྱོགས་དེ་སུན་འབྱིན་བྱས་ཡོད་པ་མཁྱེན་ཞིང་། དེ་མཚུངས་སུ་
སྒྲིག་གཞིའི་ ཐབས་གསར་པ་ཞིག་ཀྱང་རྙེད་པས། ཁོང་གིས་ གསུང་པ་ལྟར་
“ཁྲིམས་རྭའི་ནང་གི་འདྲི་གཅོད་ནས་འགོ་བརྩམས་ན་ལེགས་པ་“དང”མྱུར་དུ་
བཅའ་ཁྲིམས་ཀྱི་རྫུན་གཏམ་དང་མི་དམངས་རྣམས་ཀྱིས་འདྲི་གཅོད་བྱ་བ་དྲང་
གཞག་ཡིན་དགོས་པའི་རེ་བ་སྟོན་ཚུལ་མཚོན་པར་བྱ་དགོས” ཞེས་པ་དེ་ཡིན།
དེར་བརྟེན། སྔ་མའི་དཀྱུས་བཞིན་བརྗོད་པའི་སྒྲིག་གཞི་དེ་ལྡོག་སྟེ་བརྗོད་པའི་
སྒྲིག་གཞིར་བསྒྱུར་བ་རེད། དཔེར་ན། བོད་ཀྱི་གནའ་རབས་བརྩམས་ཆོས་ཀྱི་
བརྗོད་དོན་གཙོ་བོ་ནི་“ བདེན་པ་བཞི་” ལ་སོགས་པའི་སངས་རྒྱས་ཆོས་ལུགས་
ཀྱི་ནང་དོན་ཡིན་པས་《གཞོན་ནུ་ཟླ་མེད་ཀྱི་གཏམ་རྒྱུད་》དང་《མི་ལ་རས་པའི་
རྣམ་ཐར་》སོགས་ལ་ལྟ་ སྐབས་དེ་རྣམས་ཀྱི་ཕྱེད་ཀ་ཡན་ཆད་ནི་ “ བདེན་པ་
བཞི”སྡུག་བསྔལ་བདེན་པ་དང་། ཀུན་འབྱུང་བདེན་པ་སྟེ། སངས་རྒྱས་ཆོས་
ལུགས་ཀྱི་མི་ཚེའི་ལྟ་ཚུལ་མཚོན་པ་དང༌། ཕྱེད་ཀ་མན་ཆད་ནི་འགོག་པའི་
བདེན་པ་དང་ལམ་གྱི་བདེན་པ་སྟེ། སངས་རྒྱས་ཆོས་ལུགས་ཀྱི་མྱང་འདས་ལྟ་
ཚུལ་མཚོན་ཡོད་པ་དེ་ཡིན། དེའི་ཐོག་ནས་བོད་ཀྱི་སྔོན་བྱོན་མཁས་པ་ཚོས་
ཀྱང་རྩོམ་རིག་སྒྲིག་གཞིའི་གཞི་འཛིན་ས་ནི་བརྗོད་དོན་གཙོ་བོ་ཡིན་པ་དང་།
སྒྲིག་གཞིས་བརྗོད་དོན་གཙོ་བོ་མཚོན་པར་ཞབས་འདེགས་དང་བརྩི་བཀུར་
བྱེད་དགོས་པའི་རྩོམ་རིག་གི་ཆོས་ཉིད་དང་རྩ་དོན་ལ་བརྩི་སྲུང་བྱས་ཡོད་པ་དེ་
369
སL，



ལེའུ་གསུམ་པ། བརྩམས་ཆོས་ཀྱི་སྐོར།
གསལ་པོར་མཚོན་ཡོད། བོད་ཀྱི་གནའ་རབས་རྩོམ་རིག་གི་སྒྲིག་གཞི་དང་མི་
སྣའི་གཤིས་ཀར་འགྱུར་ལྡོག་བྱུང་བའི་གོ་རིམ་སོགས་འདྲ་པོ་ཡོད་པ་ནི་རྩོམ་རིག་
གི་བརྗོད་དོན་གཙོ་བོས་གཏན་འཁེལ་བྱས་པ་ལས་རྩོམ་པ་པོས་ཕན་ཚུན་ལད་
ཟློས་བྱས་པ་ཞིག་མིན། །
©མི་སྣའི་གཤིས་རྒྱུད་དང་ལས་དབང་གསལ་མཚོན་བྱ་རྒྱུར་སྲུང་བརྩི་ཞུ་
དགོས།
མི་སྣ་གསར་བཟོ་བྱེད་པ་ནི་བརྩམས་སྒྲུང་གསར་རྩོམ་གྱི་སྙིང་པོ་ཡིན་ཞིང་།
བྱུང་རིམ་གྱིས་མི་སྣ་འབྲི་བར་ཞབས་འདེགས་ཞུ་དགོས་པ་མ་ཟད། ཕྱི་རོལ་
མཚོན་པའི་སྒྲིག་གཞི་ཡང་ངེས་པར་དུ་མི་སྣའི་གཟུགས་བརྙན་གསར་བཟོ་བྱེད་
རྒྱུར་ཞབས་འདེགས་ཞུ་དགོས། མི་སྣ་ནི་རྩོམ་འབྲི་བྱེད་པའི་ལྟེ་གནད་ཡིན་པ་
དང༌། མི་སྣར་ཡང་དམིགས་བསལ་གྱི་གཤིས་རྒྱུད་དང་ལས་དབང་ལྡན་དགོས་
པ་ཞིག་ ཡིན། དེ་ལྟར་ མི་ སྣའི་ གཤིས་ རྒྱུད་ དང་ལས་ དབང་ གཞིར་བྱས་ཏེ་
བརྩམས་ཆོས་ཀྱི་སྒྲིག་གཞིར་ཞིབ་དཔྱོད་དང་བསམ་གཞིགས་བྱེད་ དགོས་པ་
ཞིག་ཡིན་ནོ།
ཆ་ཚང་ཞིང་གཅིག་འདུ་ཞིག་ཡིན་དགོས།
སྒྲིག་གཞི་ནི་སྒྲུང་གཏམ་འགྲུབ་བྱེད་ཀྱི་རྒྱུ་རྐྱེན་ཞིག་ཡིན་པས་ངེས་པར་དུ་
ཆ་ཚང་བ་དང་འགྲིག་པ་དང་གཅིག་འདུ་ཞིག་ཡིན་དགོས། མའོ་ཏུན་གྱིས་
“སྒྲིག་གཞི་ཞེས་པ་ནི་རྩོམ་གྱི་གཟུགས་གཞིར་ཟེར་བ་ཡིན། གཟུགས་གཞི་ཞིག་
ཡིན་ན། སྔ་ཕྱི་དང་གོང་འོག་ཚང་མ་ཆ་འགྲིག་པའམ། དོ་མཉམ་ཞིང་གསོན་
ཉམས་ལྡན་པ་ཞིག་ཡིན་དགོས། ཆ་འགྲིག་པ་ནི་གཟུགས་གཞིའི་བྱེ་བྲག་གི་
མཛེས་པ་དང༌། སྤྱིའི་མཛེས་པ་ལ་བཤད་པ་ཡིན། ཡང་ན་གཟུགས་གཞི་ཆ་
ཤས་དང་ཆ་ཤས་ཅན་ནི་ངེས་པར་དུ་འགུལ་འཇགས་སྣོལ་ཞིང་སྲབ་མཐུག་སྤེལ་
མ་བྱེད་དགོས་ཤིང༌། བལྟས་ན་གོང་བུ་གཅིག་གྱུར་ཡིན་ལ་ཀྱག་ཀྱོག་གཅིག་
ཀྱང་ཡིན་དགོས། དོ་མཉམ་ནི་གཟུགས་གཞིའི་ཕྱོགས་སོ་སོར་རང་ཉིད་ཀྱི་རང་
370



རྩོམ་རིག་གི་རྣམ་བཤད།
སྐྱ་འཕེར་བའི་རང་བཞིན་ལྡན་ཞིང་ཕན་ཚུན་གྱི་བར་ལ་གནོད་འགལ་ཡང་མེད།
ད་དུང་ཕན་ཚུན་ལ་གཞོགས་འདེགས་དང་ཕན་ཚུན་ལ་འབྲེལ་བ་དམ་པོ་བྱེད་
དགོས། གསོན་ཉམས་རང་བཞིན་ནི་གཟུགས་གཞིའི་ཕྱོགས་ཆེ་ཆུང་གང་ཡིན་
ཡང་ལྷག་འབྱུང་མི་རུང་ཞིང་ཆད་ན་སྒྲིག་གཞི་ཧྲིལ་པོའི་ཡོན་ཏན་ལ་གནོད་སྐྱོན་
ཤོར་འགྲོ། དཔེར་ན། རང་བྱུང་ཁམས་ཀྱི་སྲོག་ལྡན་གྱི་ཕུང་གཟུགས་སྟེང་གི་
ཡན་ལག་ཆེ་ཆུང་གང་རུང་ཞིག་བཅད་ན་སྲོག་ལྡན་དེ་ཡ་མ་བརླ་རུ་འགྲོ་བ་དང་
གཉིས་སུ་མ་མཆིས་སོ”(《རིག་རྩལ་གསར་རྩོམ་སྐོར་གླེང་བ་》)ཞེས་གསུངས་
པ་ལྟར་རོ། རྒྱའི་གནའ་རབས་ཀྱི་མཁས་པས་རྩོམ་སྤྱིའི་མཛེས་པ་ལ་དམིགས་ཏེ་
“ཁྱུང་གི་མགོ་དང་ཕག་གི་གྲོད་ཁོག། གཟིག་གི་མཇུག་མ” ཞེས་དཔེ་འཇོག་
བྱས་པ་དང་“ཁྱུང་མགོ་ནི་ཟློས་གར་གྱི་མགོ་དེ་ཁྱུང་མགོ་ནང་བཞིན་མཛེས་ཞིང་
ལྟ་ན་སྡུག་པ་ཞིག་ཡོང་བ་དང༌། ཕག་གི་གྲོད་ཁོག་ནི་ཟློས་གར་གྱི་བར་དེ་ཕག་
གྲོད་ནང་བཞིན་རྒྱུགས་ཤིང་ཟིལ་ཆེ་བ་དང་། གཟིག་གི་མཇུག་མ་ནི་ཟློས་གར་
གྱི་མཇུག་དེ་གཟིག་རྔ་ནང་བཞིན་ནུས་ཤུགས་ལྡན་ཞིང་སྐད་གསེང་ཆེ་བ་ཞིག་
ཡིན་དགོས་”（《 གློག་ བརྙན་ འཁྲབ་ གཞུང་ འབྲི་ བའི་ སྐོར་ གྱི་ གནད་ དོན་
འགའ་》)ཞེས་ བཏོན་ པ་ དེ་ ནི་ བརྩམས་ སྒྲུང་ གི་ སྒྲིག་ གཞི་ ལའང་འོས་ ཤིང་
འཚམས་པ་ཞིག་ཡིན་ནོ།
བརྩམས་ཆོས་ལྟ་ཀློག་བྱེད་པའི་མི་རིགས་ཀྱི་གོམས་གཤིས་དང་འོས་
མཐུན་བྱེད་དགོས།
མི་རྣམས་ཀྱིས་མཛེས་དཔྱོད་ཀྱི་ལག་ལེན་ཁྲོད་དུ་སྒྲིག་གཞི་ལ་ཡོད་པའི་
དགའ་ཁ་འཁྱེར་ཕྱོགས་ཤིག་དང་ཅུང་ཟད་གཏན་ཆགས་ཡིན་པའི་མི་རིགས་ཀྱི་
བསམ་པའི་ལོངས་སྤྱོད་དང་གོམ་གཤིས་ཀྱི་བླང་བྱ་ཞིག་ཡོད་ལ། དེ་མིན་རྩོམ་
ལུས་མི་འདྲ་བར་སྒྲིག་གཞི་བཀོལ་སྤྱོད་བྱེད་ཐབས་ཡང་མི་འདྲ་བ་རེ་ཡོད་པ་
ཡིན་ནོ།
371



ལེའུ་གསུམ་པ། བརྩམས་ཆོས་ཀྱི་སྐོར།
གསུམ་པ། བྱུང་རིམ་དང་སྒྲིག་གཞིའི་འབྲེལ་བ་དང་ཁྱད་པར་སྐོར།
སྒྲིག་གཞི་དང་བྱུང་རིམ་ནི་བརྩམས་སྒྲུང་འགྲུབ་བྱེད་ཀྱི་རྒྱུ་མེད་དུ་མི་རུང༌
བ་གཉིས་ཡིན་ཞིང༌། དེ་གཉིས་ཀྱི་བར་ལ་སྣང་མེད་བྱེད་མི་རུང་བའི་ཁྱད་པར་
ཡོད་དེ། ཐོག་མར་སྒྲིག་གཞིས་བཀོད་སྒྲིག་བྱས་པའི་རིགས་ནི་བྱུང་རིམ་ལས་ཆེ་
ཞིང་། སྒྲིག་གཞིས་བྱུང་རིམ་བཀོད་སྒྲིག་བྱེད་ལ་ད་དུང་བྱུང་རིམ་མ་ཡིན་པའི་
རིགས་ཀྱང་བཀོད་སྒྲིག་བྱེད་དགོས་པའི་ཕྱིར་རོ། དཔེར་ན། གནའ་རབས་ཀྱི་
བརྩམས་ཆོས་ནང་ཕལ་ཆེར་སྔོན་འགྲོ་ལྟ་བུའི་སྙན་ཚིག་ཤོ་ལོ་ཀ་འགའ་རེ་བྲིས་
ཤིང༌། དེའི་ནང་དུ་ཤིས་བརྗོད་དང་བརྩམས་པར་དམ་བཅའ་བ་སོགས་ཡོད། །
དེ་དག་ནི་སྒྲུང་གི་བྱུང་རིམ་མ་ཡིན་ལ་བྱུང་རིམ་དངོས་དང་འབྲེལ་བའང་མེད་
པས་དེ་ནི་བྱུང་རིམ་མ་ཡིན་པའི་རིགས་སུ་གཏོགས་མོད། འོན་ཀྱང་བརྩམས་
ཆོས་སྤྱི་ལ་མཚོན་ན་མེད་དུ་མི་རུང་བ་ཞིག་ཡིན། དེ་གཉིས་ཀྱི་ཁྱད་པར་གཙོ་བོ་
འདི་འདྲ་འགའ་ཞིག་ཡོད་པ་སྟེ།
1.བྱུང་རིམ་ནི་མི་སྣའི་གཤིས་རྒྱུད་འཕེལ་འགྲུབ་ཀྱི་ལོ་རྒྱུས་ཤིག་ཡིན་རྐྱེན་
བརྩམས་ཆོས་ཀྱི་བརྗོད་དོན་འགྲུབ་བྱེད་ཀྱི་རྒྱུ་ཆ་ཞིག་ཡིན་པ་དང༌། སྒྲིག་གཞི་
ནི་སྒྱུ་རྩལ་གྱི་བྱེད་ཐབས་ཤིག་ཡིན་པ་དང་། དེ་ནི་བརྩམས་ཆོས་ཀྱི་ཕྱིའི་རྣམ་
པའི་རྒྱུ་ཆ་ཞིག་ཡིན། དེ་གཉིས་ཀྱི་འབྲེལ་བ་ནི་སྒྲིག་གཞིས་བྱུང་རིམ་འཕེལ་
རྒྱས་ཀྱི་དགོས་མཁོར་བསྟུན་དགོས་ལ། བྱུང་རིམ་ཡང་སྒྲིག་གཞི་ངེས་ཅན་ཞིག་
ལ་བརྟེན་ནས་མཚོན་དགོས་པ་ཞིག་ཡིན།
2.བྱུང་རིམ་དང་སྒྲིག་གཞིའི་ཁྱད་པར་མངོན་གསལ་དོད་པ་ཞིག་ནི་རྩོམ་
རིག་གི་ལུས་མི་འདྲ་བ་མཐའ་དག་གི་ནང་དུ་སྒྲིག་གཞི་ཡོད་པ་ཞིག་ཡིན། འོན་
ཏེ། བརྩམས་ཆོས་མཐའ་དག་གི་ནང་ དུ་བྱུང་ རིམ་ ཡོད་ པའི་ངེས་ པ་ མེད།
དཔེར་ན། སྙན་ཚིག་ཐུང་གྲས་དང་ལྷུག་རྩོམ་སོགས་ལ་སྒྲིག་གཞི་ཡོད་པ་ལས་
372



རྩོམ་རིག་གི་རྣམ་བཤད།
བྱུང་རིམ་མེད་པ་ལྟ་བུའོ། །
3. བརྩམས་ཆོས་ཀྱི་ནང་དུ་སྒྲིག་གཞི་ནི་བྱུང་རིམ་ལས་ཆེ་བ་ཡོད་པ་ཞིག་
ཡིན། སྒྲིག་ གཞིས་ བརྩམས་ ཆོས་ཀྱི་ནང་ དོན་ མཐའ་དག་བཀོད་སྒྲིག་བྱེད་
དགོས་པ་དང༌། འོན་ཏེ། བརྩམས་ཆོས་ཀྱི་ནང་དོན་མཐའ་དག་བྱུང་རིམ་གྱི་
ནང་དུ་བཀོད་སྒྲིག་བྱེད་ཐུབ་པ་ཞིག་མ་ཡིན། རྒྱུ་མཚན་ནི་བརྩམས་ཆོས་ཤིག་
གི་ནང་དུ་ ཤིས་བརྗོད་དང་དམ་བཅའ་བ། མཇུག་སྨོན། རྩོམ་པ་པོའི་གླེང་
མོལ། གསལ་བཤད། བར་འཇུག་གི་གཏམ། ངལ་གསོའི་ཚིག་ཡུལ་ལྗོངས་
འབྲི་བ་སོགས་བྱུང་རིམ་གྱི་ཁོངས་སུ་མི་གཏོགས་པའི་གྲུབ་ཆ་རྣམས་ནི་བརྩམས་
ཆོས་ཀྱི་སྒྲིག་གཞི་ཡིན་པ་ལས་བྱུང་རིམ་མ་ཡིན་པའི་ཕྱིར་རོ།
1.བྱུང་རིམ་ཞེས་པའི་གོ་དོན་ཅི་འདྲ་ཡིན་ནམ།
2. བྱུང་རིམ་གྱི་རྩ་བའི་གྲུབ་ཆ་གང་ཡིན་ནམ།
3. སྒྲིག་གཞི་ཞེས་པའི་གོ་དོན་ཅི་ཡིན་ནམ། །
4. བྱུང་རིམ་དང་སྒྲིག་གཞི་གཉིས་ཀྱི་འབྲེལ་བ་དང་ཁྱད་པར་ཅི་ཡིན་ནམ།
373



ལེའུ་གསུམ་པ། བརྩམས་ཆོས་ཀྱི་སྐོར།
ས་བཅད་ལྔ་པ། རྩོམ་རིག་གི་སྐད་ཆ་
དང་དེའི་ཁྱད་ཆོས་སྐོར།
རྩོམ་རིག་ནི་སྒྱུ་རྩལ་གྱི་རིགས་ཤིག་ཡིན་ཞིང་། དེ་ནི་བརྗོད་བྱེད་ཚིག་
གིས་གཟུགས་བརྙན་གསར་བསྐྲུན་བྱེད་པ་ཞིག་དང་དུས་སྐབས་སོ་སོའི་དངོས་
ཡོད་གནས་ཚུལ་མཚོན་པ་ཞིག་ཡིན་པས་དེ་ལ་བརྗོད་བྱེད་ཚིག་གི་སྒྱུ་རྩལ་ཡང་
ཟེར་བ་ཡིན། དེར་བརྟེན་སྐད་ཆ་ནི་རྩོམ་པ་པོས་སྒྱུ་རྩལ་གྱི་གཟུགས་བརྙན་
གསར་བསྐྲུན་བྱེད་པ་དང་སྤྱི་ཚོགས་ཀྱི་འཚོ་བ་ཚུར་སྣང་བྱེད་པར་མེད་དུ་མི་
རུང་བའི་ལག་ཆ་ཞིག་ཡིན་ལ། རྩོམ་རིག་གསར་བསྐྲུན་བྱེད་པའི་ནང་དུ་རྩོམ་
པ་པོས་འཚོ་བའི་དཔེ་རིས་རེ་རེ་བཞིན་གསོན་ཉམས་ལྡན་ཞིང་། སྐྱེ་སྟོབས་ཀྱི་
དཔལ་འབར་བའི་སྒྱུ་རྩལ་གྱི་གཟུགས་བརྙན་མངོན་སུམ་དུ་མཚོན་པར་བྱེད་
པར་ངེས་པར་དུ་སྐད་ཆ་ལ་བརྟེན་ནས་གསལ་སྟོན་བྱེད་དགོས་པ་དང༌། གལ་
སྲིད་སྐད་ཆ་དང་ཁ་བྲལ་ཚེ་རྩོམ་རིག་སྒྱུ་རྩལ་ཟེར་བ་ཡང་ཡོང་ཐབས་བྲལ་བ་
རེད། དོན་སྙིང་དེའི་ཐོག་ནས་ཨུ་རུ་སུའི་གྲགས་ཅན་རྩོམ་པ་པོ་ཀོར་ཀིས་“ རྩོམ་
རིག་སྒྱུ་རྩལ་གྱི་གྲུབ་ཆ་དང་པོ་ནི་སྐད་ཆ་ཡིན་”(《གཞོན་ནུ་རྩོམ་པ་པོ་དང་གླེང་
མོལ་གནང་བ་》ཤོག་གྲངས་332)ཞེས་གསལ་སྟོན་གནང་ཡོད་པ་རེད། དེ་ནི་
ལས་ཀ་ཡག་པོ་སྒྲུབ་འདོད་ན། དང་ཐོག་ལག་ཆ་ཡག་པོ་སྒྲུབ་ཅེས་པའི་དཔེ་
བཞིན་གཟབ་ནན་དང་ཧུར་བརྩོན་ཆེན་པོས་སྐད་ཆ་སློབ་སྦྱོང་དང༌། སྐད་ཆ་
བེད་སྤྱོད་བྱེད་པའི་བྱང་རྩལ་དང་ནུས་པ་མུ་མཐུད་གོང་མཐོར་གཏོང་རྒྱུ་དེ་ནི་
རྩོམ་ རིག་ གསར་རྩོམ་ བྱེད་ པར་ གལ་ ཆེའི་ དོན་ སྙིང་ ལྡན་ ཡོད་ པ་ ཞིག་ཡིན།
གཤམ་ལ་རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་གི་སྐད་
374



རྩོམ་རིག་གི་རྣམ་བཤད།
ཆའི་འབྲེལ་བ་དང་། རྩོམ་རིག་གི་སྐད་ཆའི་ཁྱད་ཆོས། རྩོམ་རིག་གི་སྐད་ཆ་
སློབ་སྦྱོང་དང་བཙོ་སྦྱང་བྱེད་པའི་རེ་བ་སོགས་ཀྱི་སྐོར་དཔྱད་བརྗོད་བྱ་རྒྱུ།
དང་པོ། རྩོམ་རིག་གི་སྐད་ཆ་དང་མི་དམངས་མང་
ཚོགས་ཀྱི་ངག་ཐོག་སྐད་ཆའི་འབྲེལ་བའི་སྐོར།
རྩོམ་རིག་སྒྱུ་རྩལ་དང་མི་དམངས་མང་ཚོགས་ཀྱི་ཁ་སྐད་ཀྱི་འབྲེལ་བའི་
སྐོར་བརྗོད་ པར་སྔོན་ལ་རྩོམ་རིག་གི་སྐད་ཆའི་སྤྱིའི་མཚན་ ཉིད་ སྐོར་གསལ་
བཤད་རགས་ཙམ་བྱེད་དགོས་པ་ཞིག་ཡིན། རྩོམ་རིག་གི་སྐད་ཆར་ཁྱབ་ཆེ་ཆུང་
མི་འདྲ་བའི་གོ་དོན་གཉིས་ལྡན་ཡོད་ཅིང་། ཁྱབ་ཆེ་བའི་རྩོམ་རིག་གི་སྐད་ཆ་
ཞེས་པ་ནི་མི་རིགས་ཁྱོན་ཡོངས་ཀྱི་སྐད་ཆའི་རྨང་གཞིའི་ཐོག་ཏུ་ལས་སྣོན་བྱས་
ཟིན་པའི་དེབ་ཐེར་ཐོག་གི་སྐད་ཆ་དེ་དག་ཡིན་ལ། དེའི་ནང་དུ་རྩོམ་རིག་གི་
སྐད་ཆ་དང་། ཚན་རིག་གི་གསུང་རྩོམ་དང༌། ཆབ་སྲིད་ཀྱི་གླེང་རྩོམ་དང་
ཚགས་པར་དང་དུས་དེབ་སོགས་དེབ་ཐེར་ཁྱོན་ཡོངས་ཐོག་བེད་སྤྱོད་བྱས་པའི་
སྐད་ཆ་དང༌། དེ་མིན་ལས་སྣོན་བྱས་པའི་ངག་ཐོག་གི་སྐད་ཆ་དེ་ཡིན། རྩོམ་
རིག་གི་ཐོག་ཏུ་བེད་སྤྱོད་བྱས་པའི་“རྩོམ་རིག་གི་སྐད་ཆའི”སྤྱིའི་མཚན་ཉིད་ནི་
སྤྱིར་བཏང་ཐོག་ཁྱབ་གདལ་ཆེ་བའི་རྩོམ་རིག་གི་སྐད་ཆར་དམིགས་པ་ཞིག་དང་།
ཁྱབ་ཆུང་ བའི་ རྩོམ་ རིག་ གི་ སྐད་ ཆ་ ཞེས་ པ་ ནི་ སྙན་ཚིག་ དང༌། ལྷུག་ རྩོམ།
བརྩམས་སྒྲུང་། འཁྲབ་གཞུང་སོགས་བརྩམས་ཆོས་མི་འདྲ་བའི་ནང་དུ་གསལ་
བའི་སྐད་ཆ་དང་། དེ་མིན་མང་ཚོགས་ཀྱིས་ངག་ཐོག་སྐད་ཆ་གསར་བཏོད་
བྱེད་པའི་ནང་ལས་སྣོན་བྱས་པའི་སྐད་ཆ་དེ་དག་ཡིན་ལ། རྩོམ་རིག་གི་རིགས་
པའི་གཞུང་ལུགས་ནང་དུ་བརྗོད་པའི་“ རྩོམ་རིག་གི་སྐད་ཆ་”ཞེས་པ་ནི་སྤྱིར་
ཁྱབ་གདལ་ཆུང་བའི་རྩོམ་རིག་གི་སྐད་ཆར་དམིགས་པ་ཞིག་ཡིན།
375



ལེའུ་གསུམ་པ། བརྩམས་ཆོས་ཀྱི་སྐོར།
སྤྱིར་སྐད་ཆ་རིགས་གསུམ་དུ་དབྱེ་ཆོག་སྟེ། གཅིག་ནི་རྩོམ་རིག་གི་སྐད་ཆ་
སྟེ། མི་རིགས་སྤྱིའི་ཐུན་མོང་གི་སྐད་ཆ་གཞིར་བྱས་པའི་སྟེང་དུ་ལས་སྣོན་བྱས་
ཤིང་ཡིག་ཐོག་ཏུ་བཀོད་ཟིན་པའི་ཚད་ལྡན་གྱི་ སྐད་ཆ་དེ་དག་ཡིན་པ་དང་།
གཉིས་ནི་ལག་བརྡའི་སྐད་ཆ་དེ་དག་ནི་དབང་པོ་སྐྱོན་ཅན་ཚོས་བེད་སྤྱོད་བྱེད་
པའི་སྐད་ཆ་ཡིན། གསུམ་ནི་ངག་ཐོག་གི་སྐད་ཆ་དེ་དག་ཡིན་ཞིང་དེ་དག་ནི་རོ་
ཆེ་ཞིང་ཕུན་སུམ་ཚོགས་ལ་མཚོན་ནུས་ལྡན་པ་ཞིག་ཡིན་ནའང་ལས་སྣོན་མ་བྱས་
པའི་སྐད་ཆ་ཡིན་རྐྱེན་དེའི་ནང་དུ་ཉག་ཉོག་དང་རྫབ་རྫོབ་ཀྱི་སྐད་ཆ་ཡོད་ལ།
བྱེ་བྲག་གི་རང་བཞིན་ཅུང་ཆེ་བའི་ཡུལ་སྐད་དང་། གྲོང་སྐད་ཀྱི་སྐད་ཆ་ཡང་
ཡོད་པས་དེ་ཚད་ལྡན་དུ་འཇོག་མི་རུང་། དཔེར་ན། རྟུག་དྲི་བཏང་ལྟ་བུར་
མཚོན་ན། གཡག་ཤོར། ཕྱེན་བཏང་། འོག་རླུང་། གཤང་དབུགས་ལྟ་བུའོ།
ཉེ་ལམ་སྐད་ཆ་ར་མ་ལུག་ཤིན་ཏུ་འཕེལ་རྒྱས་འགྲོ་བཞིན་པའི་དུས་འདིར་མི་
རིགས་ཀྱི་སྐད་ཆ་ཚད་ལྡན་ཅན་དུ་བསྒྱུར་བཟོ་བྱ་རྒྱུ་ནི་དེ་བས་གལ་ཆེའོ་《ལང་
གཤེགས་》ལས་། “མིང་དུ་གདགས་པ་མ་མཛད་ན། འཇིག་རྟེན་ཐམས་ཅད་
རྨོངས་པར་འགྱུར། དེ་བས་རྨོངས་པ་བསལ་བའི་ཕྱིར། མགོན་པོས་མིང་དུ་
གདགས་པར་མཛད” ཅེས་གསུངས་པ་དང་《སྤྱོད་འཇུག་》ལས་“གོ་ན་སླ་བར་
མི་འགྱུར་བ། དངོས་དེ་གང་ཡང་ཡོད་མ་ཡིན་”ཞེས་གསུངས་པ་བཞིན་གསར་
ཐོན་དངོས་རིགས་རྣམས་ལ་དེའི་ཁྱད་ཆོས་དང་ནུས་པ། བཟོ་དབྱིབས་བཅས་
ལ་གཞིགས་ཏེ་ཐ་སྙད་གསར་བཟོ་དང༌། གཏན་ལ་ཕབ་ནས་གོམས་པ་བྱེད་རྒྱུ་
དེ་ཡང་ཆེས་གལ་ཆེ་བའི་ གནད་དོན་ཞིག་ཡིན་ནོ། རྩོམ་རིག་ གི་ སྐད་ཆར་
གཟུགས་སྣང་གི་རང་བཞིན་དེ་རྩ་བའི་ཁྱད་ཆོས་སུ་མངོན་ཞིང་དེས་རི་མོ་དང་
ལྡེར་བཟོ། ཟློས་གར། གློག་བརྙན། བྲོ་གར་ནང་བཞིན་མི་རྣམས་ལ་མིག་
གིས་སྤྱོད་ཡུལ་དུ་གྱུར་པའི་འཚོ་བའི་དཔེ་རིས་དང་སྣང་ཚུལ་བྱེ་བྲག་པ་ཞིག་
འབྲི་མི་ཐུབ་ནའང་སྐད་ཆར་བརྟེན་ནས་ཀློག་པ་པོ་རྣམས་ལ་བསམ་ཡན་གྱིས་
ཚོར་ཐུབ་པའི་འཚོ་བའི་དཔེ་རིས་དང་སྣང་ཚུལ་བྱེ་བྲག་པ་ཞིག་བསྟན་ཐུབ་ལ།
pp)
a
376



རྩོམ་རིག་གི་རྣམ་བཤད།
རྩོམ་རིག་གི་ནང་དུ་ཡང་རྩོམ་ལུས་མི་འདྲ་བར་བརྟེན་དེ་དག་གི་བར་ལའང་
ཁྱད་པར་ཡོད་པ་ཞིག་ཡིན། སྙན་ཚིག་གི་སྐད་ཆ་ནི་སྤྱིར་བརྩེ་དུང་སྟོན་པའི་
སྐད་ཆ་ཡིན་ཏེ། དེའི་རྩ་བའི་ཡོན་ཏན་ནི་བརྩེ་དུང་སྟོན་པ་དེ་ཡིན་པས་ཚིག་
ཐུང་ཞིང་བསྡུས་པ་དང་། དོན་འདུས་ཤིང་དབྱངས་འགྲོས་དང་ལྡན་པའི་སྐད་
ཆར་བརྟེན་ནས་རང་ཉིད་ཀྱི་བསམ་པའི་འགྱུར་བ་ཇི་བཞིན་དུ་མཚོན་པ་ཞིག་
ཡིན། །
ཚིག་ལྷུག་གི་སྐད་ཆ་ནི་རང་དབང་ཅུང་ཆེ་ཞིང་ལ་ལ་ནི་བརྩེ་དུང་སྟོན་
པའི་སྐད་ཆ་དང་། འགའ་ཤས་ནི་དོན་བརྗོད་རང་བཞིན་གྱི་སྐད་ཆ་དང༌། ཁ་
ཅིག་ནི་སྤྲོས་བཤད་རང་བཞིན་གྱི་སྐད་ཆ་ཡིན་པས། བརྩམས་སྒྲུང་སྐད་ཆ་ལས་
མཛེས་ཤིང་ཞིབ་པ་དང་སྙན་ཚིག་སྐད་ཆ་ལས་རགས་ཤིང་ལྷུན་ཆགས་པ་ཞིག་
ཡིན་ནོ། །
ཟློས་གར་གྱི་སྐད་ཆ་ནི་མི་སྣའི་སྐད་ཆའི་ཁོངས་སུ་གཏོགས་ཏེ་“ ཟློས་གར་
གྱི་མི་སྣ་སོ་སོས་རང་ཉིད་ཀྱི་སྐད་ཆ་དང་བྱ་སྤྱོད་ལ་བརྟེན་ནས་རང་ཉིད་ཀྱི་ཁྱད་
ཆོས་མཚོན་དགོས་པ་ལས་རྩོམ་མཁན་གྱིས་གསལ་བཤད་བྱེད་མི་དགོས་པ་ཞིག་
ཡིན་” ( ཀོར་ཀིའི་《ཟློས་གར་འཁྲབ་གཞུང་སྐོར་བཤད་པ་》) དེའི་སྐད་ཆ་ཁ་
སྐད་ཁོ་ན་ཡིན་ལ་བྱེད་ལས་ཀྱི་བྱ་སྤྱོད་དེ་མི་སྣའི་སྐད་ཆར་བསྒྱུར་བ་དང་མི་སྣའི་
སྐད་ཆ་དེ་བྱ་སྤྱོད་ལ་བསྒྱུར་རྒྱུ་དེ་ཡིན། རྒྱུ་མཚན་དེའི་ཕྱིར་གར་སྟེགས་སྟེང་གི་
མི་སྣའི་བྱ་འགུལ་གསལ་བྱེད་ལ་ཉེ་བར་མཁོ་བའི་སྐད་ཆ་ནི་ཆད་ལྷག་མེད་པར་
འབྲི་དགོས་པ་ལས་ཉུང་བསྡུས་བྱས་ན་མི་འགྲིག་དཔེར་ན། མཚམས་འདྲི་དང་
དྲིས་ལན། ཕེབས་དང་བཞུགས་གདན་འཇགས། སྐུ་ཁམས་བཟང་ལྟ་བུའི་
སྐད་ཆ་མི་སྣ་མཚོན་བྱེད་ལ་དགོས་པ་ཆུང་ཡང་ཟློས་གར་ལ་མེད་དུ་མི་རུང་བ་
ཞིག་ཡིན།
བརྩམས་སྒྲུང་གི་སྐད་ཆ་ནི་གོང་སྨོས་དེ་གསུམ་དང་མི་འདྲ་བ་ཞིག་ཡིན།
བརྩམས་སྒྲུང་གི་སྐད་ཆ་ནི་དོན་བརྗོད་རང་བཞིན་གྱི་སྐད་ཆ་ཡིན་པས་བརྩེ་དུང་
377



ལེའུ་གསུམ་པ། བརྩམས་ཆོས་ཀྱི་སྐོར།
སྟོན་པ་དང་སྤྲོས་བཤད་རྒྱག་པའི་ཕན་ནུས་ལྡན་མོད་ཀྱི་དེའི་ཕན་ནུས་གཙོ་བོ་
ནི་མི་སྣ། བྱུང་རིམ། ཁོར་ཡུག་བཅས་ལྷུག་བརྗོད་བྱེད་རྒྱུ་དེ་ཡིན་ལ། མི་སྣའི་
འཚོ་བའི་སྣང་རིས་དང་བསམ་པའི་འཇིག་རྟེན་ཞིབ་འབྲི་བྱས་ཏེ། ཀློག་པ་པོ་
ལ་མི་དེ་དངོས་སུ་མཐོང་བ་དང་། སྒྲ་དེ་དངོས་སུ་ཐོས་པ་དང༌། ཡུལ་དེར་
དངོས་ སུ་ སླེབས་ པ་ ལྟ་ བུའི་ སྣང་ བ་ ཞིག་ བསྐྱེད་ ཐུབ་ པ་ བྱེད་ རྒྱུ་ དེ་ ཡིན།
བརྩམས་ སྒྲུང་ གི་ སྐད་ ཆར་ སྤྱིར་རྒྱུན་ སྤྱོད་ ཀྱི་འབྲི་ ཐབས་ གཉིས་ ཡོད་ པ་ སྟེ།
གཅིག་ལ་སྐྱ་འབྲི་ཟེར། སྐྱ་འབྲི་ཟེར་བ་ནི་སྲོལ་རྒྱུན་ལྷ་རིས་ནང་གི་སྣག་རིགས་
ཁོ་ནར་བརྟེན་ནས་དཔེ་རིས་འབྲི་བ་ལས་ཚོན་རྩི་མི་གཏོང་བའི་འབྲི་སྟངས་ཤིག་
ལ་བཤད་མོད། བརྩམས་སྒྲུང་གི་སྐད་ཆའི་ཆ་ནས་བཤད་ན་རྩོམ་མཁན་གྱིས་
སྣག་ཡིག་ཆེས་ཉུང་བསྡུས་ཤིག་ལ་བརྟེན་ནས་མི་སྣ་དང༌། ཁོར་ཡུག་གི་གནས་
ཚུལ་མཚར་ཆེ་བ་འབྲི་བའི་ཐབས་ཤིག་ལ་བཤད་པ་དང༌། སྐྱེ་འབྲི་བྱས་ན་ཚིག་
ཉུང་ཞིང་བསྡུས་ལ་རྒྱུན་གྱིས་མ་སྨྲས་ཀྱང་དོན་དང་ལྡན་པ་ཞིག་ཡིན་དགོས།
སྤྱིར་བརྩམས་སྒྲུང་ཐུང་བའི་ནང་སྐྱ་འབྲི་བྱེད་པའི་བྱེད་ཐབས་སྤྱོད་པ་ཅུང་མང་
ངོ༌།
་ ཅིག་ཤོས་ལ་ཞིབ་འབྲི་ཟེར། དེ་ཡང་རི་མོའི་སྐོར་གྱི་ཐ་སྙད་ཅིག་ཡིན་ཏེ་
ཕྲ་ཞིང་ཞིབ་པ་ཞིག་བྲིས་ཐོག་ཚོན་རྩི་བཏང་བ་ཞིག་ལ་ཟེར། བརྩམས་སྒྲུང་གི་
སྐད་ཆ་བྱེད་ཐབས་འདི་སྤྱད་དེ་སྣག་ཡིག་མང་པོས་མི་སྣ་དང་ཁོར་ཡུག་གི་ངང་
ཚུལ་ཞིབ་གསལ་ཞིག་འབྲི་རྒྱུ་དེ་ཡིན། འབྲི་ཐབས་དེ་སྤྱིར་བརྩམས་སྒྲུང་རིང་
བའི་ནང་བེད་སྤྱོད་བྱེད་པ་མང་ངོ༌། བརྩམས་སྒྲུང་ལ་ཟློས་གར་རྩོམ་རིག་དང་
མི་འདྲ་བར་རིང་ཐུང་དང་ཁྲབ་སྟེགས་གི་ཚོད་འཛིན་མེད་ལ། དུས་ཚོད་དང་
ཡུལ་གྱི་ཚོད་འཛིན་ཡང་མེད་པར་རང་དབང་ཅུང་ཆེ་བ་ཞིག་ཡིན། །
རྩོམ་རིག་གི་སྐད་ཆ་མཐའ་དག་ནི། དཔེར་ན། ཁྱབ་ཆེ་བའི་རྩོམ་རིག་
གི་སྐད་ཆ་ཡིན་ནའང་འདྲ་ཁྱབ་ཆུང་བའི་རྩོམ་རིག་གི་སྐད་ཆ་ཡིན་ནའང་འདྲ།
གང་ལྟར་དེ་དག་ཚང་མ་ནི་རང་ཚུགས་སུ་མི་དམངས་མང་ཚོགས་ཀྱི་ངག་ཐོག་
378



རྩོམ་རིག་གི་རྣམ་བཤད།
སྐད་ཆའི་ཕྱི་རོལ་དུ་གནས་པའི་དམིགས་བསལ་གྱི་སྐད་ཆ་ཞིག་གཏན་ནས་མ་
ཡིན་ལ་སྐྱེ་བོ་ཁྱད་འཕགས་ཅན་ཞིག་གིས་གསར་བསྐྲུན་བྱས་པ་ཞིག་ཡང་མ་ཡིན་
པར་དེ་ནི་མི་དམངས་ མང་ཚོགས་ཀྱི་ སྐད་ཆའི་ ཐོག་ནས་བྱུང་བ་ཞིག་དང་།
མང་ཚོགས་ཀྱི་ཁ་སྐད་ཀྱི་རྨང་གཞིའི་ཐོག་ཏུ་རྒྱུན་ཆད་མེད་པར་བསྲེག་བཅད་
བརྡར་གསུམ་དང་ལས་སྣོན་བྱེད་ རྒྱུ་བརྒྱུད་ཏེ་བྱུང་བ་ཞིག་ཡིན་ པ་ མ་ ཟད།
དུས་ཡུན་རིང་པོའི་ལོ་རྒྱུས་ཀྱི་ཆུ་རྒྱུན་ནང་དུ་རིམ་བཞིན་ལེགས་གྲུབ་དང་ཕུན་
སུམ་ཇེ་ཚོགས་དང་འཕེལ་རྒྱས་བྱུང་བ་ཞིག་ཡིན། རྩོམ་རིག་གི་སྐད་ཆའི་འབྱུང་
གཞི་ནི་མང་ཚོགས་ཀྱི་ངག་ཐོག་སྐད་ཆ་དེ་ཡིན་པའི་སྐོར་ལ་ང་ཚོས་གནད་དོན་
ཕྱོགས་གཉིས་ནས་གསལ་བཤད་བྱེད་ཐུབ། གཅིག་ཐོག་མར་མི་རིགས་གང་
ཞིག་ལ་མཚོན་ནའང་། མི་རིགས་དེ་གའི་རྩོམ་རིག་གི་སྐད་ཆ་ནི། མི་རིགས་
དེའི་མང་ཚོགས་ཀྱི་ངག་ཐོག་སྐད་ཆ་རྨང་གཞི་བྱས་ནས་བྱུང་བ་ཡིན་ལ། སྤྱི་
ཚོགས་ཀྱི་འཚོ་བའི་འཕེལ་རྒྱས་དང་མི་དམངས་མང་ཚོགས་ཀྱི་ཁ་སྐད་དེ་རྒྱུན་
ཆད་མེད་པར་ཕུན་སུམ་ཚོགས་སུ་འགྲོ་བ་དང་བསྟུན་ནས་རྩོམ་རིག་གི་སྐད་ཆ་
དེ་ཡང་རྒྱུན་ཆད་མེད་པར་འཕེལ་རྒྱས་དང་ཕུན་སུམ་ཇེ་ཚོགས་སུ་འགྲོ་ཡི་ཡོད་
པ་རེད། །
སྐད་ཆ་ནི་མིའི་རིགས་ཕན་ཚུན་འབྲེལ་གཏུགས་བྱེད་པའི་ལག་ཆ་ལྟ་བུ་
ཞིག་ཡིན་པ་མ་ཟད། མིའི་རིགས་ཀྱི་འཇིག་རྟེན་འགོ་ཚུགས་པ་ནས་བཟུང་སྐད་
ཆ་བྱུང་ལ། དེ་ནི་གདོད་མའི་མི་རྣམས་ཀྱིས་ ཐོན་སྐྱེད་ངལ་རྩོལ་བྱེད་ པའི་
བརྒྱུད་རིམ་ནང་དུ་ཕན་ཚུན་བསམ་བློའི་བརྩེ་དུང་ཤོད་རེས་བྱེད་སྐབས་ལག་
བརྡ་བྱེད་པའི་རྨང་གཞིའི་ཐོག་ནས་རིམ་བཞིན་གྲུབ་པ་ཞིག་ཡིན། རྗོད་བྱེད་
ཚིག་གི་སྒྱུ་རྩལ་ཞེས་པའི་རྩོམ་རིག་བྱུང་བའི་དུས་སུ་ཡང་ངག་ཐོག་གི་སྐད་ཆ་
དང་འབྲེལ་བ་དམ་པོ་ཡོད་པ་ཞིག་ཡིན། གདོད་མའི་སྤྱི་ཚོགས་ཀྱི་ནང་དུ་ཐོག་
མར་སྟབས་བདེའི་སྐད་ཆ་འགའ་ཞིག་ཐོན་པ་དང་།དེས་ངག་ཐོག་སྐད་ཆའི་ཐོག་
ནས་ གྲོང་ཚོའི་ནང་ གི་ ཐོན་སྐྱེད་ཀྱི་ ལས་ འགུལ་ དང་ རིག་ གནས་ ལ་ ཞབས་
379



ir
kur
į
ལེའུ་གསུམ་པ། བརྩམས་ཆོས་ཀྱི་སྐོར།
འདེགས་ཞུ་ཡི་ཡོད་པ་རེད། དེ་ལྟར་ཐོག་མའི་སྟབས་བདེའི་ངག་ཐོག་གི་སྐད་
ཆ་དེ་དག་གནའ་རབས་ཀྱི་ངལ་རྩོལ་མང་ཚོགས་ཀྱིས་ཐོན་སྐྱེད་འཐབ་རྩོད་བྱེད་
པའི་ནང་རྒྱུན་གཏན་གྱི་འཚོ་བའི་ནང་དུ་ཕན་ཚུན་བསམ་བློའི་བརྩེ་དུང་བརྗེ་
རེས་བྱེད་པའི་གལ་ཆེའི་ལག་ཆ་ཤིག་ཏུ་གྱུར་བ་མ་ཟད། དེ་དང་ཆབས་ཅིག་ཁོ་
ཚོས་རང་ཉིད་ཀྱིས་རེ་འདོད་མཚོན་པར་བྱེད་པ་དང་། རྟོག་པ་འོག་འགྱུ་དང་
འཆར་སྣང༌། ངལ་རྩོལ་གྱི་འཚོ་བ་རྣམས་བསྐྱར་དུ་ཐོན་པར་བྱེད་པའི་བྱེད་
ཐབས་ཤིག་ཏུ་གྱུར་བ་རེད། ཡང་བསྐྱར་གླེང་ན། མིའི་རིགས་ཀྱི་ཆེས་ཐོག་
མའི་རྩོམ་རིག་སྒྱུ་རྩལ་གྱི་བྱེད་སྒོ་དེ་ནི་ངག་ལམ་ནས་གསར་གཏོད་བྱས་པ་ཞིག་
ཡིན་པས་ངག་ཐོག་ནས་གསར་རྩོམ་བྱས་པ་དེ་དང་འབྲེལ་བ་དམ་ཟབ་ཡོད་པ་
ཞིག་ཡིན།
གདོད་མའི་སྤྱི་ཚོགས་ཀྱི་རྩོམ་རིག་ནི་གདོད་མའི་མི་རྣམས་ཀྱིས་ཐོན་སྐྱེད་
ངལ་རྩོལ་བྱེད་པའི་བརྒྱུད་རིམ་ནང་དང་རང་བྱུང་ཁམས་ལ་འཐབ་རྩོད་བྱེད་
པའི་བརྒྱུད་རིམ་ནང་དུ་འཕེལ་རྒྱས་བྱུང་བ་ཞིག་རེད། རྩོམ་རིག་སྒྱུ་རྩལ་གསར་
དུ་བསྐྲུན་པའི་བྱ་བ་དེ་ནི་མི་རྣམས་ཀྱི་དངོས་ པོའི་ ཐོན་སྐྱེད་ཀྱི་འཚོ་བ་དང་
འབྲེལ་བ་དམ་ཟབ་ཡོད་པ་ཞིག་ཡིན། དཔེར་ན་《སྲིད་པ་ཆགས་གླུ་》ནི་བོད་ཀྱི་
གདོད་མའི་སྤྱི་ཚོགས་ཀྱི་དཔེ་མཚོན་གྱི་རང་བཞིན་ལྡན་པའི་རྩོམ་རིག་ཅིག་རེད།
དེ་དག་གིས་བོད་གངས་ཅན་གྱི་གདོད་མའི་སྤྱི་ཚོགས་ཀྱི་རྩོམ་རིག་གྲུབ་པ་དང༌
གདོད་མའི་རྩོམ་རིག་དེ་དག་གིས་གདོད་མའི་མི་རྣམས་ཀྱི་འཚོ་བ་དང་འདུ་ཤེས་
འཛིན་སྟངས་མཚོན་པར་བྱས་ཡོད་པ་རེད། བོད་ཀྱི་ལོ་རྒྱུས་ཀྱི་དུས་སྐབས་ངེས་
ཅན་ཞིག་གི་རིང་ལ་ཆབ་སྲིད་སྒྲུང་ལྡེའུ་བོན་གསུམ་གྱི་བསྐྱངས་པ་ཡིན་ཟེར་བ་
དང༌། བོད་གནའ་རབས་ཀྱི་གདོད་མའི་སྤྱི་ཚོགས་སུ་བྱུང་བའི་ལྷ་སྒྲུང་གི་རྣམ་
པ་ལྡན་པའི་རྩོམ་རིག་རིགས་མི་འདྲ་བ་ཞིག་ཀྱང་རེད། སྐབས་འདི་ལ་《མ་
སངས་ཀྱི་སྒྲུང་》དང་《ཨ་ཆགས་ཆགས་ལ་ཆགས་དགུ་》《ཨ་མཚར་མཚར་ལ་
མཚར་དགུ་》ཞེས་པའི་གླུ་ཡང་བྱུང་ཡོད་པ་རེད། གདོད་མའི་དུས་སུ་བྱུང་བའི་
380



རྩོམ་རིག་གི་རྣམ་བཤད།
གླུ་དེ་དག་ནི་བོད་གངས་ ཅན་གྱི་ཡུལ་དུ་འཚོ་བར་རོལ་ བའི་ གདོད་མའི་མི་
རྣམས་ཀྱི་ཐུན་མོང་གི་བློ་གྲོས་ལས་བྱུང་བ་ཞིག་ཡིན་ལ། ཁོ་ཚོ་ཐུན་མོང་གིས་
གསར་དུ་བསྐྲུན་པའི་ངག་ཐོག་གི་སྙན་ཚིག་ཡང་རེད། ངག་ཐོག་གི་རྩོམ་རིག་
དེ་དག་ནི་བོད་གདོད་མའི་རྩོམ་རིག་གི་གྲུབ་ཆ་གལ་ཆེན་ ཞིག་ཡིན་པ་དང་།
དེས་གདོད་མའི་མི་རྣམས་ཀྱི་འདུ་ཤེས་དང༌། བསམ་བློ། དད་མོས་སོགས་
མཚོན་ཡོད་པ་རེད། དེ་ལྟར་ངག་ཐོག་ནས་གསར་རྩོམ་བྱས་པའི་སྐད་ཆ་དེ་
དག་གིས་བྱ་དངོས་ག་གེ་མོ་ཞིག་དང་ཡང་ན་འཚོ་བ་ག་གེ་མོ་ཞིག་མཚོན་པར་
བྱེད་ཕྱིར་དེར་ལས་སྣོན་དང་བཙོ་སྦྱང་བྱེད་དགོས་ཀྱི་ཡོད་པར་བརྟེན་རང་ཉིད་
ཀྱི་ཆོས་ཉིད་ལྡན་ཡོད་པ་ཞིག་ཡིན། དེ་ལྟར་སྤྱིར་བཏང་གི་ངག་ཐོག་སྐད་ཆ་
དང་བསྡུར་ཞིབ་ཅིག་བྱས་ཚེ། དེར་རང་ཉིད་ཀྱི་ཁྱད་ཆོས་ལྡན་ཡོད་པ་རེད་ལ།
དེ་ནི་ཆེས་ཐོག་མའི་རྩོམ་རིག་གི་སྐད་ཆ་ཡང་ཡིན། སྤྱི་ཚོགས་ཀྱི་འཚོ་བའི་
འཕེལ་རྒྱས་ལ་གཞིགས་ཏེ། མི་རྣམས་ཀྱིས་ཕན་ཚུན་བསམ་བློའི་བརྩེ་དུང་ཤོད་
རེས་བྱེད་པ་དང༌། ཕྱི་རོལ་ཡུལ་དུ་གནས་པའི་སྣེ་མང་རྙོག་འཛིང་ཆེ་ལ་ཆེས་
ཕུན་སུམ་ཚོགས་པའི་བྱ་དངོས་རྣམས་མཚོན་པར་བྱེད་པའི་ངག་ཐོག་གི་སྐད་ཆ་
དེ་དག་ཀྱང་རྒྱུན་ཆད་མེད་པར་འཕེལ་རྒྱས་དང་ཕུན་སུམ་ཚོགས་སུ་ཕྱིན་ཡོད་པ་
རེད་ལ། ཉིན་བཞིན་རྒྱ་ཆེར་འགྲོ་བའི་སྤྱི་ཚོགས་ཀྱི་འབྲེལ་གཏུགས་དང་ཉམས་
མྱོང་། གསོག་འཇོག་བྱེད་པའི་དགོས་མཁོར་གཞིགས་ཏེ། མི་རིགས་ཁག་གི་
ནང་དུ་སྔ་རྟིང་དུ་ཡི་གེའི་ཐོག་ནས་སྐད་ཆ་ཕྱོགས་བསྒྲིགས་དང་ཟིན་བྲིས་བྱེད་
པའི་ལས་ཀ་བྱས་ཡོད་པ་དང༌། ཡི་གེ་བྱུང་བ་ནས་བཟུང་ཆེས་རྒྱ་ཆེ་བའི་སྒོ་ནས་
ཁྱབ་སྤེལ་དང་དུས་ཡུན་རིང་པོའི་ནང་དུ་ཉར་ཚགས་བྱེད་ཐུབ་པའི་རང་བཞིན་
དེ་བྱུང་བ་རེད། དེ་རྗེས་རྒྱུན་རིང་གི་ལོ་རྒྱུས་འཕེལ་རིམ་ནང་དུ་མི་རྣམས་ཀྱིས་
སྐད་ཆའི་སྟེངས་ནས་སྤྱི་ཚོགས་ ཀྱི་ སྣང་ ཚུལ་ མི་ འདྲ་བ་ དང་། རང་འབྱུང་
ཁམས་ཀྱི་སྣང་ཚུལ་མི་འདྲ་བ་ལ་ཆེས་རྒྱ་ཆེ་བའི་རྩོམ་འབྲི་བྱེད་ཀྱི་ཡོད་པ་མ་ཟད།
འཚོ་བའི་མཛེས་རིག་དང་བསམ་བློའི་བརྩེ་དུང་སོགས་རྩོམ་འབྲི་བྱས་ཡོད་པ་
381



ལེའུ་གསུམ་པ། བརྩམས་ཆོས་ཀྱི་སྐོར།
དང༌། དེ་ལྟར་ཚན་རིག་གི་གསུང་རྩོམ་འབོར་ཆེན་ཞིག་ཐོན་ཡོད་པ་རེད། དེ་
རྟིང་ཡིག་ཐོག་གི་སྐད་ཆ་དེ་ཡང་གོ་དོན་རྒྱ་ཆེ་བའི་རྩོམ་རིག་གི་སྐད་ཆའི་གྲུབ་ཆ་
གཙོ་བོ་ཞིག་ཏུ་གྱུར་ལ། རྩོམ་རིག་སྐད་ཆ་དེ་དག་ཡང་མི་དམངས་མང་ཚོགས་
ཀྱི་ངག་ཐོག་སྐད་ཆ་དང་ཁ་བྲལ་ཞིང་ཁེར་རྐྱང་དུ་གནས་ཐུབ་པའི་དམིགས་
བསལ་གྱི་སྐད་ཆའི་རིགས་ཤིག་གཏན་ནས་མ་ཡིན། ལོ་རྒྱུས་ཐོག་ཏུ་བྱུང་བའི་
དོན་དངོས་གྲངས་ལས་འདས་པ་ཞིག་གིས་ར་སྤྲོད་བྱེད་ཐུབ་པར། མི་རིགས་
གང་ཞིག་གི་ཡིག་ཐོག་གི་སྐད་ཆ་དེ་དག་ནི་མི་དམངས་མང་ཚོགས་ཀྱི་ངག་ཐོག་
སྐད་ཆའི་རྨང་གཞིའི་ཐོག་ནས་འཕེལ་རྒྱས་ཕྱིན་པ་ཞིག་ཡིན་པ་མ་ཟད། དེའི་
སྐད་གདངས་དང་། ཚིག་མཛོད། བརྡ་སྤྲོད་རིགས་པའམ་སུམ་རྟགས་སོགས་
ཀྱི་འགྲོ་ལུགས་དང་འགྲུབ་གཞི་ཚང་མ་ནི་མི་དམངས་མང་ཚོགས་ཀྱི་ངག་ཐོག་
སྐད་ཆ་ལས་འབྱུང་བ་ཞིག་ཡིན་ལ། མི་དམངས་མང་ཚོགས་ཀྱི་ངག་ཐོག་གི་
སྐད་ཆ་དེ་དག་ཀྱང་རྒྱུན་ཆད་མེད་པར་འཕེལ་རྒྱས་དང་ཕུན་སུམ་ཚོགས་སུ་ཕྱིན་
པ་ཞིག་ཡིན། དེར་བརྟེན་སྤྱི་ཚོགས་ཀྱི་འཚོ་བའི་ནང་དུ་མི་རྣམས་ཀྱིས་ཤེས་
རྟོགས་དང་དང་ལེན་བྱེད་ཐུབ་པ་བྱུང་ཏེ། སྤྱི་ཚོགས་ཀྱི་མཐུན་འབྲེལ་བྱ་རྒྱུའི་
ཐད་ནུས་པ་ཆེ་ཆེར་འདོན་སྤེལ་བྱེད་ཀྱི་ཡོད་པ་རེད། །
ལོ་རྒྱུས་ཀྱི་འཕེལ་རྒྱས་དང་འཕོ་འགྱུར་ལ་གཞིགས་ཏེ་ཡིག་ཐོག་གི་སྐད་ཆ་
ཁག་གཅིག་དུས་རབས་ཀྱི་དབང་གིས་ཤིན་ཏུ་གོ་ཁག་པར་གྱུར་པའི་མིང་ཚིག་
དང་སྐྱེས་ སྟོབས་ཀྱི་དཔལ་དེ་ཙམ་མེད་པའི་མངོན་བརྗོད་སོགས་རིམ་བཞིན་
མེད་པར་གྱུར་འགྲོ་བ་དང༌། ཡང་མི་དམངས་མང་ཚོགས་ཀྱི་ངག་ཐོག་གི་སྐད་
ཆའི་ནང་ནས་བྱུང་བའི་སྐྱེས་སྟོབས་ཀྱི་དཔལ་འབར་བའི་སྐད་ཆ་གསར་པ་རིམ་
བཞིན་མང་དུ་འགྲོ་གི་ཡོད་རྐྱེན་དེ་དང་དུས་མཚུངས་ཡིག་ཐོག་གི་སྐད་ཆ་གསར་
པ་ཞིག་ཐོན་གྱི་ཡོད་པ་རེད།
གཉིས་པ། གྲུབ་འབྲས་ཆེན་པོ་ཐོབ་ཡོད་པའི་རྩོམ་པ་པོ་ཚང་མས་ག་དུས་
ཡིན་རུང་ངལ་བར་མི་འཛེམས་པར་འབད་བརྩོན་ཆེན་པོས་མི་དམངས་མང་
382



རྩོམ་རིག་གི་རྣམ་བཤད།
거거 씡 왝기
ཚོགས་ཀྱི་སྐད་ཆར་སློབ་སྦྱོང་བྱེད་པ་དང་། སྙིང་བཅུད་ལེན་པ་མ་ཟད། མང་
ཚོགས་ཀྱི་ངག་ཐོག་སྐད་ཆའི་རྨང་གཞིའི་ཐོག་ཏུ་རྩོམ་རིག་གི་སྐད་ཆ་ཞུན་བརྡར་
བྱས་ཏེ་གསར་དུ་ཐོན་པ་བྱེད་ཀྱི་ཡོད། དཔེར་ན། རྩོམ་པ་པོ་སངས་རྒྱས་རྒྱལ་
མཚན་གྱིས་བརྩམས་པའི་《མི་ལ་རས་ པའི་རྣམ་ ཐར་》དང༌《མི་ལའི་མགུར་
འབུམ་》མདོ་མཁར་ཚེ་རིང་དབང་རྒྱལ་གྱིས་བརྩམས་པའི་《གཞོན་ནུ་ཟླ་མེད་ཀྱི་
གཏམ་རྒྱུད་》ས་སྐྱ་པཎཌི་ཏས་ བརྩམས་པའི་《ས་སྐྱ་ལེགས་བཤད་》སོགས་
གནའ་རབས་ཀྱི་གྲགས་རྩོམ་དེ་དག་ནང་དུ་མང་ཚོགས་ཀྱི་སྐད་ཆ་འབོར་ཆེན་
ཞིག་གི་སྙིང་བཅུད་ཚུར་ལེན་བྱས་ཡོད་ལ། 《གླིང་གེ་སར་རྒྱལ་པོའི་སྒྲུང་》ནང་
དེ་བས་ཀྱང་མང་བ་ཞིག་བླངས་ཡོད་པ་མ་ཟད། བོད་རིགས་ཀྱི་སྐད་ཡིག་གི་
ནོར་བུའི་བང་མཛོད་ལྟ་བུ་ཞིག་ཡིན་པ་དང༌། གཞུང་ཚད་རྒྱ་ཆེ་ལ། ཚིག་
ཚོགས་རྨད་དུ་བྱུང་བའི་སྒྱུ་རྩལ་འདི་ལྟ་བུ་ནི་འཛམ་གླིང་གི་རིག་གནས་གཏེར་
མཛོད་ནང་གི་ནམ་ཡང་ཉམས་པར་མི་འགྱུར་བར་འོད་ཟེར་ལྷམ་མེར་འཚེར་
བའི་ནོར་བུ་ཞིག་ཡིན། རྩོམ་པ་པོ་དེ་དག་གིས་བོད་རིགས་ཀྱི་རྩོམ་རིག་གི་སྐད་
ཆ་ཕུན་སུམ་ཇེ་ཚོགས་དང་འཕེལ་རྒྱས་འགྲོ་རྒྱུར་ལེགས་སྐྱེས་ཕུལ་ཡོད་པ་རེད།
མི་དམངས་མང་ཚོགས་ཀྱི་ངག་ཐོག་སྐད་ཆ་དེས་རྩོམ་རིག་སྒྱུ་རྩལ་གྱི་སྐད་ཆ་
ཕུན་སུམ་ཚོགས་སུ་འགྲོ་བ་དང་འཕེལ་རྒྱས་འགྲོ་རྒྱུར་གལ་ཆེའི་དོན་སྙིང་ལྡན་
ཡོད་པ་ཞིག་ཡིན་རྐྱེན་སྔ་རབས་ནས་བཟུང་ཕུལ་བྱུང་རྩོམ་པ་པོ་རྣམས་ཀྱིས་མི་
དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུར་གཙིགས་ཆེན་བྱེད་ཀྱི་ཡོད་པ་
རེད། ཀོར་ཀིས་“ བག་ཆགས་ཀྱི་བུ་རྫི་དང་། འཁོར་ལོ་གཏོང་མཁན། ཉ་པ།
གྲོང་གསེབ་ཀྱི་རྔོན་པ་རྒྱབ་མཁན་དང་དེ་མིན་འཚོ་བ་དབུལ་ཞིང་ཕོངས་པས་མི་
རྣམས་ཀྱིས་རྩོམ་རིག་གི་སྐད་ཆ་འཕེལ་རྒྱས་འགྲོ་རྒྱུར་ཤུགས་རྐྱེན་ཆེན་པོ་ཞིག་
བཞག་མྱོང་ཡོད་པ་རེད་”(《རྩོམ་རིག་སྒྱུ་རྩལ་སྐོར་གླེང་བ་》ཤོག་གྲངས་333-
334ལ་གསལ་)ཅེས་གསུངས་ཡོད་པ་རེད།
གོང་སྨོས་ཀྱི་ རྒྱུ་མཚན་དེ་དག་ནས་ང་ཚོས་མཐོང་ཐུབ་པར་རྩོམ་རིག་
383



ལེའུ་གསུམ་པ། བརྩམས་ཆོས་ཀྱི་སྐོར།
འཕེལ་རྒྱས་འགྲོ་བའི་ལོ་ རྒྱུས་དང་ཕུལ་བྱུང་རྩོམ་པ་པོ་རྣམས་ཀྱིས་ལག་ལེན་
དངོས་ཀྱི་ཉམས་མྱོང་ཐོག་ནས་རྩོམ་རིག་གི་སྐད་ཆ་དེ་ནི་མི་དམངས་མང་ཚོགས་
ཀྱི་ངག་ཐོག་སྐད་ཆའི་ནང་དུ་རྩ་བ་གཏིང་ཟབ་པོ་ཞིག་ཚུགས་ཡོད་པ་ར་འཕྲོད་
བྱེད་ཐུབ་ལ། ངག་ཐོག་གི་སྐད་ཆ་དེ་ནི་རྩོམ་རིག་གི་སྐད་ཆའི་འབྱུང་ཁུངས་
ཡིན་པ་ཡང་དངོས་སུ་ར་འཕྲོད་ཐུབ་པ་ཞིག་ཡིན།
དེས་ན་མི་དམངས་མང་ཚོགས་ཀྱི་ངག་ཐོག་སྐད་ཆའི་འབྱུང་གཞི་གསོན་
པོ་དེ་ལས་ཁ་བྲལ་ཚེ། རྩོམ་རིག་གི་སྐད་ཆ་དེ་ཡང་མ་འོངས་པར་སྐམ་པོ་དང་།
རེངས་པོར་འགྱུར་འགྲོ་ངེས་ཡིན་རྐྱེན། རྒྱུན་ཆད་མེད་པར་མི་དམངས་མང་
ཚོགས་ཀྱི་སྐད་ཆར་སློབ་སྦྱོང་དང་ཞིབ་འཇུག་སྙིང་བཅུད་ལེན་པ་བཅས་བྱས་ན་
གཞི་ནས་རྩོམ་རིག་གི་སྐད་ཆ་དེ་ནམ་ཡང་རྣམ་པ་གསར་ཞིང་སྐྱེས་སྟོབས་ཀྱི་
དཔལ་འབར་བ། ཕུན་སུམ་ཚོགས་ཤིང་སྐྱེ་འཕེལ་གྱི་ནུས་པས་ཁེངས་པ་ཞིག་
ཡོང་ཐུབ་ངེས་ཡིན་ནོ།
མ་གཞི་རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་གི་
སྐད་ཆ་དེའི་ལྟ་བུའི་འབྲེལ་བ་དམ་ཟབ་ཡོད་པ་ཞིག་ཡིན་ཡང་རྩོམ་རིག་གི་སྐད་
ཆ་དང་མི་དམངས་མང་ཚོགས་ཀྱི་ངག་ཐོག་གི་སྐད་ཆ་དེ་གཅིག་ ཏུ་རྩི་བའམ་
མཚུངས་རྟགས་རྒྱག་མི་རུང་ངོ། ་
མི་དམངས་མང་ཚོགས་ཀྱི་ངག་ཐོག་གི་སྐད་ཆ་དེ་དག་ནི་ཆེས་ཕུན་སུམ་
ཚོགས་པ་ དང་། གསོན་ ཉམས་ ལྡན་ པ། སྐྱེས་ སྟོབས་ ཀྱི་དཔལ་ འབར་བ།
མཚོན་ནུས་ཆེ་ཤོས་ལྡན་ཡོད་པ་ཞིག་ཡིན་ཡང་། དེ་དག་བཙོ་སྦྱང་དང་ལས་
སྣོན་མ་བྱས་པའི་གོང་དུ་དེ་དག་ནང་ཐབས་ཆགས་དང་ཁ་གསལ་མ་ཡིན་པ།
ཁུངས་གཙང་མ་ཡིན་པའི་གྲུབ་ཆ་ལྡན་ཡོད། རྩོམ་པ་པོས་མང་ཚོགས་ཀྱི་སྐད་
ཆའི་ནང་ནས་སྙིང་བཅུད་རྣམས་ལེན་དགོས་པ་ལས་སྟབས་བདེ་པོའི་ངང་ནས་
ཇི་མ་ཇི་བཞིན་འདྲ་སྤོས་བྱེད་རྒྱུ་དེ་མ་ཡིན་པར་ངེས་པར་དུ་གཟབ་ནན་གྱིས་དེ་
དག་ལ་དབྱེ་ཞིབ་དང༌། གདམ་གསེས་བཅས་བྱས་པ་བརྒྱུད་ཏེ། གསོན་ཉམས་
384



རྩོམ་རིག་གི་རྣམ་བཤད།
དོད་ཅིང་མཚོན་ནུས་ཆེ་ཤོས་ལྡན་པའི་སྙིང་བཅུད་རྣམས་ལེན་དགོས་པ་རེད།
མི་དམངས་མང་ཚོགས་ཀྱི་སྐད་ཆའི་ནང་དུ་ཡུལ་སྐད་དང་འདྲེས་པའི་ཐ་སྙད་
མང་པོ་ཞིག་ཚུད་ཡོད་པར་བརྟེན། རྩོམ་པ་པོས་ གནས་ཚུལ་མི་འདྲ་བ་ལ་
གཞིར་བཟུང་ཏེ་གདམ་གསེས་དང་བཙོ་སྦྱང་བྱེད་དགོས་པ་ལས། དེ་དག་
འགུལ་བསྐྱོད་དང་བཟོ་བཅོས་གཏན་ནས་མི་བྱེད་པར་རང་སོར་འཇོག་པའམ་
བེད་སྤྱོད་བྱེད་རྒྱུ་མེད་པ་རེད། རྒྱུ་མཚན་ནི་མི་མང་ཆེ་བས་གོ་དོན་ཤེས་ཐུབ་
པའི་རྨང་གཞིའི་ཐོག་སྐད་ཆ་བེད་སྤྱོད་བྱ་དགོས་པ་དང༌། མི་སྣའི་གཟུགས་
བརྙན་གྱི་ཁྱད་ཆོས་མངོན་གསལ་དོད་པོ་ཡོང་ཕྱིར་དགོས་པའི་དབང་གིས་ཡུལ་
སྐད་འགའ་རེ་བེད་སྤྱོད་བྱས་ཆོག་ཀྱང༌། གཙོ་བོ་ནི་མི་མང་ཆེ་བས་གོ་ཐུབ་པ་
ཞིག་བྱ་དགོས། དཔེར་ན། རྒྱུན་གཏན་སྐད་ཆ་ཤོད་སྐབས་“ག་རེ་ཟ་” “ ཨ་ནི།
ཨ་ནི།”ཟེར་བ་སོགས་ཁ་རྒྱུན་ཏུ་འཇགས་ཏེ་མང་པོ་ཤོད་ཀྱི་ཡོད་པས་རྩོམ་རིག་
གི་སྐད་ཆའི་ནང་དུ་དེ་ཙམ་བསྐྱར་ཟློས་བྱེད་པའི་དགོས་པ་མེད། གནད་དོན་
དེ་དག་ནས་རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་སྐད་
ཆ་གཉིས་འབྲེལ་བ་དམ་པོ་ཡོད་པ་ཞིག་ཡིན་རུང་དེ་དག་ལ་དབྱེ་བ་མེད་པ་ཞིག་
མ་ཡིན་པས། རྩོམ་རིག་གི་ནང་དུ་སྐད་ཆ་དེ་དག་སྟབས་བདེའི་ངང་ནས་འདྲ་
སྤོས་དང་འགོད་བྲིས་བྱེད་རྒྱུ་དེ་མ་ཡིན་པར་ངེས་པར་དུ་དྭངས་སྙིགས་ཕྱེ་བ་
དང་ལས་སྣོན་བྱེད་པའི་བརྒྱུད་རིམ་ཡོད་དགོས་པ་ཞིག་ཡིན། །
རྩོམ་རིག་གི་སྐད་ཆ་ནི་མི་དམངས་མང་ཚོགས་ཀྱི་ངག་ཐོག་སྐད་ཆའི་རྨང་
གཞིའི་ཐོག་ཏུ་བཙོ་སྦྱང་དང་གདམ་གསེས་བྱས་པ་ལས་བྱུང་བ་ཞིག་ཡིན་པ་
དང༌། དེས་མི་རིགས་རང་ཉིད་ཀྱི་སྐད་ཆ་འཕེལ་རྒྱས་དང་ཕུན་སུམ་ཚོགས་སུ་
འགྲོ་བ་དང་སྐད་ཆ་ཚད་ལྡན་ཅན་དུ་བསྒྱུར་རྒྱུར་སྐུལ་འདེད་ཀྱི་ནུས་པ་ཆེན་པོ་
ཞིག་ཐོན་གྱིན་ཡོད་པས་མི་རྣམས་ཀྱིས་གཟེངས་སུ་ཐོན་པའི་རྩོམ་པ་པོ་རྣམས་
“སྐད་ཆའི་མཁས་དབང་ཆེན་མོ་”དང་“སྐད་ཆའི་སློབ་དཔོན་ཆེན་མོ་”ཞིག་ཏུ་
རྩིས་ཀྱི་ཡོད་པ་རེད། ཁོ་ཚོས་གསར་བསྐྲུན་གྱི་རང་བཞིན་ལྡན་པའི་ངལ་རྩོལ་
385



ལེའུ་གསུམ་པ། བརྩམས་ཆོས་ཀྱི་སྐོར།
ལ་བརྟེན་ནས་བོད་མི་རིགས་ཀྱི་སྐད་ཆ་ཕུན་སུམ་ཚོགས་སུ་འགྲོ་བ་དང་འཕེལ་
རྒྱས་ལ་ལེགས་སྐྱེས་ཆེན་པོ་ཕུལ་ཡོད་པ་དེ་ཡིན། །
མི་རྣམས་ཀྱིས་ཕྱི་རོལ་ཡུལ་གྱི་འཇིག་རྟེན་ལ་ངོས་འཛིན་བྱེད་པ་དང་།
མི་རྣམས་ཀྱི་བསམ་བློའི་བརྩེ་དུང་དང་སེམས་ཁམས་ཀྱི་འགུལ་བསྐྱོད་སོགས་དེ་
དག་ཚང་མ་ནི་སྐད་ཆ་ངེས་ཅན་ཞིག་བེད་སྤྱད་ཏེ་འགོད་བརྗོད་དང་དཔྱད་གཞི་
ཞིག་གྲུབ་པར་བྱེད་ཀྱི་ཡོད། ཨུ་རུ་སུའི་གྲགས་ཅན་རྩོམ་པ་པོ་ཀོར་ཀིས་“སྐད་
ཆ་ནི་དོན་དངོས་མཐའ་དག་གི་བསམ་བློའི་ཕྱི་གོས་དེ་ཡིན། འོན་ཀྱང་དོན་
དངོས་དེ་དག་གི་རྒྱབ་ཕྱོགས་སུ་སྤྱི་ཚོགས་ཀྱི་དོན་སྙིང་དེ་སྐུངས་བར་བྱས་ཡོད་
ལ། བསམ་བློ་དེ་རིགས་ཚང་མའི་ནང་ དུ་ རྒྱུ་ མཚན་ འགའ་ རེ་ འདུས་ ཡོད།
གང་ལགས་ཤེ་ན། འགའ་རེས་བསམ་བློ་འདི་ལྟར་ཞིག་ཡིན་པ་ལས་དེ་ལྟར་
ཞིག་མ་ཡིན་པ་དེ་རེད། བརྩམས་ཆོས་ཀྱི་དམིགས་ཡུལ་ནི་མངོན་གསལ་དོད་ལ་
ཕུན་སུམ་ཚོགས་པོའི་སྒོ་ནས་དོན་དངོས་ཀྱི་ལྐོག་གྱུར་དུ་གནས་པའི་སྤྱི་ཚོགས་ཀྱི་
འཚོ་བའི་གལ་ཆེའི་དོན་སྙིང་རྩོམ་འབྲི་བྱ་རྒྱུ་དེ་ཡིན། དེར་བརྟེན་ངེས་པར་དུ་
ཁ་གསལ་པོ་དང་ཉིང་ཁུ་འདེམས་བསྡུས་བྱས་པའི་སྐད་ཆ་དང་ཡི་གེ་ཡོད་དགོས་
པ་ཡིན་ནོ་(《རྩོམ་རིག་སྐོར་གླེང་བ།》ཞེས་པའི་ཤོག་གྲངས་332ལ་གསལ་)ཞེས་
གསུངས་ཡོད་པ་རེད། རྒྱུན་གཏན་གྱི་འཚོ་བའི་ནང་དུ་མི་རྣམས་ཀྱིས་ཕན་ཚུན་
གླེང་མོལ་བྱེད་སྐབས་སྤྱིར་བཏང་ཐོག་སྐད་ཆ་གསལ་པོ་དང་ཤེས་རྟོགས་བྱེད་
ཐུབ་པ། གསོན་ཉམས་དོད་པ་བཅས་ཀྱི་རེ་བ་བྱེད་ཀྱི་ཡོད་པ་མ་ཟད། སོ་སོས་
བརྗོད་དགོས་ པའི་གནད་དོན་དེ་དག་མི་གཞན་གྱིས་ གསལ་པོ་གོ་ཐུབ་རྒྱུར་
བརྩོན་ལེན་བྱེད་ཀྱི་ཡོད་པ་རེད། འོན་ཏེ། རྒྱུན་གཏན་རེ་བ་དེ་རིགས་ནི་ཧ་
ཅང་ནན་པོ་ཞིག་མ་ཡིན། རྒྱུ་མཚན་ནི་ནམ་རྒྱུན་འཚོ་བའི་ནང་མི་ཕན་ཚུན་
གཏམ་གླེང་བྱེད་སྐབས་སྐད་ཆ་ཤོད་མཁན་རང་ངོས་ཀྱི་ཆ་རྐྱེན་དང་སྐད་ཆ་ཤོད་
ཡུལ་གྱི་ཁོར་ཡུག་མི་འདྲ་བའི་དབང་གིས་སྐད་ཆར་བསྐྱར་ཟློས་མང་བ་དང་།
སྙན་འཇེབས་ཀྱི་རོ་ནུས་དེ་ཙམ་མེད་པ། བརྡ་སྤྲོད་རིགས་པའམ་སུམ་རྟགས་ཀྱི་
386



རྩོམ་རིག་གི་རྣམ་བཤད།
འགྲོ་ལུགས་དང་མི་མཐུན་པའི་གྲུབ་ཆ་འགའ་རེ་ཡོད་སྲིད་ལ། ཕན་ཚུན་གླེང་
མོལ་བྱེད་པའི་སྐབས་སུ་ཡང་ལག་པའི་ཕྱག་རྒྱ་དང་གདོང་ངོས་ཀྱི་རྣམ་འགྱུར་
སོགས་ཀྱི་རོགས་རམ་ལ་བརྟེན་པའི་བྱེད་ཐབས་ཀྱི་ཐོག་ནས་རང་ཉིད་ཀྱི་བསམ་
བློ་དེ་མཚོན་པར་བྱེད་ཀྱི་ཡོད། དེར་བརྟེན་ཕན་ཚུན་གླེང་མོལ་བྱེད་སྐབས་རྟག་
ཏུ་སྐད་ཆ་ཁག་གཅིག་བསྡུས་པའམ་སྐུངས་འགྲོ་ཡི་ཡོད། ཡིག་ཐོག་ནས་མཚོན་
པར་བྱས་པའི་གསུང་རྩོམ་དང་བརྩམས་ཆོས་དེ་དག་ནི་མི་རྣམས་ཀྱིས་ཕྱི་རོལ་
ཡུལ་གྱི་འཇིག་རྟེན་ལ་ངོས་འཛིན་དང་མཚོན་པར་བྱས་པའི་འབྲས་བུ་ཞིག་ཡིན་
རྐྱེན་ངེས་པར་དུ་ཟང་ཟིང་ཆེ་བ་དང་བསྐྱར་ཟློས་མང་བ། གསལ་པོ་མ་ཡིན་པ།
བརྡ་སྤྲོད་རིག་པ་དང་མི་མཐུན་པའི་གྲུབ་ཆ་རྣམས་དོར་གྱི་ཡོད་པ་རེད།
མདོར་ན། རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་
གི་སྐད་ཆ་དེ་གཉིས་ ཕན་ཚུན་འབྲེལ་བ་དམ་ཟབ་ཡོད་པ་ཞིག་ཡིན་ལ། དེ་
གཉིས་ཀྱི་ཁྱད་པར་ཡང་མངོན་གསལ་དོད་པོ་ཡོད་པ་ཞིག་ཡིན། མང་ཚོགས་ཀྱི་
ངག་ཐོག་གི་སྐད་ཆ་དང་ཁ་བྲལ་ཚེ། རྩོམ་རིག་གི་སྐད་ཆར་འབྱུང་གཞི་མེད་པ་
མ་ཟད། རིམ་བཞིན་སྐྱེ་འཕེལ་གྱི་ནུས་པ་མེད་པར་རེངས་པོར་འགྱུར་འགྲོ་རྒྱུ་
དེ་ཡིན་པ་དང༌། འགུལ་བསྐྱོད་དང་བཟོ་བཅོས་གཏན་ནས་མི་བྱེད་པར་ངག་
ཐོག་གི་ སྐད་ཆ་རྣམས་ཇི་བཞིན་དུ་ བཀོད་པ་དང༌། དེར་དགོས་ངེས་ཀྱིས་
གདམ་གསེས་དང་བཙོ་སྦྱང་བྱེད་པའི་ལས་སྣོན་མ་བྱས་ཚེ། རྩོམ་རིག་གི་སྐད་
ཆའི་ཁུངས་གཙང་གི་རང་བཞིན་དང་མཚོན་བྱེད་ཀྱི་ནུས་པར་གནོད་སྐྱོན་ཡོད་
པ་མ་ཟད། སྐད་ཆ་ཚད་ལྡན་དུ་འགྱུར་བ་བྱེད་རྒྱུར་ཡང་ཕན་པ་མེད་པ་ཞིག་
ཡིན་ནོ། །
གཉིས་པ། རྩོམ་རིག་གི་སྐད་ཆའི་ཁྱད་ཆོས་སྐོར།
རྩོམ་རིག་སྒྱུ་རྩལ་གྱི་ཁྱད་ཆོས་ནི་གཟུགས་བརྙན་ལ་བརྟེན་ནས་འཚོ་བ་
387



ལེའུ་གསུམ་པ། བརྩམས་ཆོས་ཀྱི་སྐོར།
མཚོན་པར་བྱེད་ཀྱི་ཡོད་པ་རེད། དེས་ངེས་པར་དུ་ཆེས་ཕུན་སུམ་ཚོགས་པ་
དང་། གསོན་ཉམས་ལྡན་པའི་འཚོ་བའི་དཔེ་རིས་འབྲི་བ་དང༌། སྒྱུ་རྩལ་གྱིས་
ཡིད་འགུགས་པའི་ནུས་པ་ལྡན་དགོས་པ་མ་ཟད། ཀློག་པ་པོའི་བརྩེ་དུང་གི་
ཡུལ་ཁམས་ལ་སེམས་འགུལ་ཐེབས་པ་ཞིག་བྱེད་དགོས། བརྩམས་ཆོས་ཀྱི་སྐད་
ཆའི་ཁྱད་ཆོས་ནི་སྤྱིར་བཏང་སྐད་ཆ་དང་བསྡུར་ན་མི་འདྲ་བའི་ཁྱད་ཆོས་ལྡན་
ཡོད་པ་ཡིན།
1. སྐད་ཆ་གཟུགས་སྣང་ཅན་དུ་བསྒྱུར་དགོས་པ།
བརྩམས་ཆོས་ཀྱི་སྐད་ཆའི་ཁྱད་ཆོས་གཙོ་བོ་ཞིག་ནི་སྐད་ཆ་གཟུགས་སྣང་
ཅན་དུ་བསྒྱུར་རྒྱུ་དེ་ཡིན། རྩོམ་རིག་སྒྱུ་རྩལ་གྱིས་ཕྱི་རོལ་ཡུལ་གྱི་བྱ་དངོས་ཀྱི་ངོ་
བོ་རྣམས་མཚོན་པར་བྱེད་དགོས་པ་དང་། འོན་ཏེ་ངོ་བོ་འདི་དག་ནི་དམར་
རྗེན་དུ་བརྗོད་པ་ཞིག་མ་ཡིན་པར་དེ་ནི་སྣེ་མང་རྙོག་འཛིང་ཅན་གྱི་སྣང་ཚུལ་
རྣམས་ཞིབ་ཕྲའི་སྒོ་ནས་རྩོམ་འབྲི་དང་མཚོན་པར་བྱེད་པའི་བརྒྱུད་རིམ་ནང་
ནས་རིམ་གྱིས་ངོ་བོ་དེ་དག་གསལ་སྟོན་བྱ་དགོས་པ་རེད། ང་ཚོས་ཤེས་གསལ་
ལྟར། སྣང་ཚུལ་རང་ངོས་ལ་ཡང་ཕྱོགས་མང་པོའི་ཐད་ཀྱི་ཞིབ་ཕྲའི་ཁྱད་ཆོས་
སྣེ་མང་ཚུད་ཡོད་པ་ཞིག་ཡིན། དཔེར་ན།“ཉི་མ་” ཅེས་པའི་དངོས་གཟུགས་
འདིར་མཚོན་ན་ཤར་ཕྱོགས་ནས་ཤར་བ་དང་། ནུབ་ཕྱོགས་སུ་ནུབ་པའི་འགྱུར་
བ་དང༌། དུས་ཚོད་ཀྱི་ཐོག་ཞོགས་པ་དང་ཉིན་གུང་། དགོང་དྲོ་སོགས་ཀྱི་
འགྱུར་བ་དང་། རེག་བྱའི་ཐད་ཚ་བ་དང་གྲང་བ་སོགས་ཀྱི་ཞིབ་ཕྲའི་ཁྱད་ཆོས་
ལྡན་ཡོད་པ་ཞིག་ཡིན། དེར་བརྟེན། རྩོམ་པ་པོས་ཉི་མ་རྩོམ་འབྲི་བྱེད་སྐབས།
“ཉི་མ་”ཅེས་པའི་ཐ་སྙད་འདི་ཁོ་ན་བེད་སྤྱོད་མ་བྱས་པར་གང་ལ་གང་འཚམས་
ཀྱིས་མངོན་བརྗོད་ནང་གི་ཐ་སྙད་འགའ་རེ་བེད་སྤྱོད་བྱས་ན་སྙན་འཇེབས་ཀྱི་རོ་
ནུས་ལྡན་པ་ཞིག་ཡོང་ཐུབ་ཀྱི་རེད། དེ་ལྟར་བརྩམས་ཆོས་ནང་དུ་བརྗོད་པར་
བྱ་བའི་བྱ་དངོས་གང་ཞིག་ཡིན་རུང་དེར་ཞིབ་ཕྲའི་རྩོམ་འབྲི་བྱས་ཏེ། དེ་དག་
ཇི་བཞིན་དུ་ཀློག་པ་པོའི་འདྲེན་བྱེད་ལམ་དུ་མངོན་སུམ་གསལ་རྗེན་དུ་འདྲེན་
388



རྩོམ་རིག་གི་རྣམ་བཤད།
ཐུབ་པ་བྱ་དགོས་སོ། བརྩམས་ཆོས་ཀྱི་སྐད་ཆ་དེ་ངེས་པར་དུ་གཟུགས་སྣང་
ཅན་དུ་བསྒྱུར་བའི་དགོས་ པ་ནི། ཀློག་ པ་ པོའི་ མིག་ལམ་ དུ་ རང་ཉིད་ཀྱིས་
གཟུགས་དང་སྒྲ་དང༌། དྲི། རོ། རེག་བྱ་བཅས་དངོས་སུ་མྱོང་ཐུབ་པ་དང་
འཆར་སྣང་སྐྱེ་ཐུབ་པའི་ ཕྱིར་དུ་སྐད་ཆ་ གཟུགས་སྣང་ཅན་དུ་བསྒྱུར་དགོས།
དཔེར་ན། དུང་དཀར་བློ་བཟང་འཕྲིན་ལས་ཀྱིས་མཛད་པའི་སྙན་ངག་ནང་
འདི་ལྟར་བྲིས་ཡོད་པ་སྟེ།
“དེ་ཚེ་ནོར་འཛིན་དགའ་མའི་བཞིན་རས་ལ།
མུན་པའི་གོས་ཀྱིས་སྒྲིབ་པ་གསལ་བའི་ཆེད།
ཉ་རྒྱས་འོད་དཀར་འཕྲོ་བའི་རི་བོང་ཅན།།
མྱུར་བའི་འགྲོས་ཀྱིས་གོ་ལའི་མཐའ་ནས་འཁོར།
འོན་ཏང་ཆེས་མྱུར་གོ་ལའི་བང་རྩལ་ལ།
འགྲན་པར་མི་ནུས་སྐྱེངས་པའི་ཟོལ་གྱིས་ནི།
རེས་འགའ་གསལ་ལ་རེས་འགའ་མི་གསལ་བའི།
འཕེལ་འགྲིབ་སྒྱུ་མའི་རོལ་གར་ཅི་ཡང་སྟོན།”
（《སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད》ཅེས་པའི་ཤོག་
གྲངས་51)ཅེས་པ་འདིའི་ནང་གི་སྐད་ཆ་ཕལ་ཆེ་བ་གཟུགས་སྣང་ཅན་ཏུ་བསྒྱུར་
ཡོད་རྐྱེན་ཀློག་པ་པོར་རྗེས་དྲན་སྐྱེད་ཐུབ་པ་དང་། ཟླ་བའི་ཁྱད་ཆོས་ཤིན་ཏུ་
གསལ་བ་ཞིག་མཚོན་པར་བྱས་ཡོད། ཡང་《གླིང་གི་སར་རྒྱལ་པོའི་སྒྲུང་》ནང་
“མེ་ལྕེ་སྟག་ཕྲུག་མཆོང་མཆོང་གྱིས།
སྦུད་པ་གཡག་རྒོད་ངར་ངར་གྱིས།
དུ་བ་ལྷོ་སྤྲིན་ཐིབ་ཐིབ་གྱིས། །
ཇ་རླངས་སྨུག་པ་སྐྱིལ་སྐྱིལ་གྱིས། །
ཇ་ཞག་སེར་བ་འབབ་འབབ་ཀྱིས།
389



ལེའུ་གསུམ་པ། བརྩམས་ཆོས་ཀྱི་སྐོར། ，
སྐྱེར་བ་ཕོ་རོག་ཡིན་པས་སྒོང་ན་འབར།
རིལ་མ་ཐེའུ་རང་ཡིན་པས་གཏོར་ན་འབར།
སྤེན་མ་དགྲ་བོ་ཡིན་པས་གཅུས་ན་འབར། །
གཤགས་དཀར་དཔའ་བོ་ཡིན་པས་བརྩིགས་ན་འབར།
ཤུག་པ་གྲོགས་པོ་ཡིན་པས་འཕྱར་ན་འབར།
མར་རྡོག་བློན་པོ་ཡིན་པས་ཆེ་ན་བཟང་། །
ཚ་རྒོད་དྲོ་མཆོག་ཡིན་པས་རན་ཙམ་ཐོབ་”(《བདུད་འདུལ་》ཤོག་གྲངས་
24ལ་གསལ་)ཅེས་པ་དང་ཡང་། །
“རི་གླང་ཆེན་ཕྲེད་ལ་ཉལ་འདྲ་གཅིག་ཡོད།
དེའི་གཡས་སུ་སྦྲུལ་ནག་ཐུར་ཏུ་རྒྱུགས་འདྲའི་ཟམ་པ་གཅིག་ཡོད།།
དེའི་ཕར་སོང་ན་དཀར་པོ་འོ་མ་འདྲ་བའི་མཚོ་ཞིག་ཡོད།།
དེར་ཕར་སོང་བའི་རྒྱང་རིང་ཙམ་ན་རི་ཕག་ནག་གི་ཟེ་འདྲ་བ་ཞིག་ཡོད།”
ཅེས་པ་ལྟ་བུ་ནི་རྩོམ་རིག་གི་སྐད་ཆ་དེ་རྣམས་གཟུགས་སྣང་ཅན་དུ་བསྒྱུར་
བར་བྱས་ཡོད་ལ། དེ་བཞིན་དུ་《ཧོར་གླིང་གཡུལ་འགྱེད་》ནང་དུ།
“ཞལ་ངོ་གནམ་ནག་ལང་ལང་། སྤྱན་འབྲས་གློག་དམར་འཚུབ་འཚུབ།”
ཅེས་པ་འདིར་ཞལ་ངོ་སྤྲིན་ནག་གི་གཟུགས་སུ་བཀོད་པ་དང༌། སྤྱན་མིག་
གློག་དམར་གྱིས་གཟུགས་སུ་བཀོད་དེ་དོན་དམ་དུ་སྣང་དུ་གཡུ་སྟག་དེ་ཉིད་ཁོང་
ཁྲོ་ལངས་ཏེ་གདོང་ནག་པོར་གྱུར་བ་དང༌། སྤྱན་མིག་ཀྱང་ཁྲོས་པའི་དབང་
གིས་དམར་པོར་གྱུར་པའི་རྣམ་འགྱུར་དེ་གསལ་ལེར་བཀོད་ཡོད་པ་རེད། དེ་
བཞིན་དུ་《བདུད་འདུལ་》ལས།
“གླུ་དེ་ཡི་གླུ་ངོ་མ་ཤེས་ན། ཡིད་མུན་པ་སེལ་བའི་སྒྲོན་མེ་ཡིན་
དོན་མི་འཆར་གསལ་བའི་མེ་ལོང་ཡིན་”ཞེས་པ་འདིར་ཡིད་ཀྱི་རྨོངས་པ་
དེ་མུན་པའི་གཟུགས་དང་གླུ་འདི་སྒྲོན་མེའི་གཟུགས་སུ་བཀོད་ཅིང་། དོན་མི་
འཆར་དེ་ནི་མི་རྟོགས་པ་དེ་གཟུགས་ཀྱི་རྣམ་པའི་གཟུགས་སུ་བཀོད་པ་དང་།
390



རྩོམ་རིག་གི་རྣམ་བཤད།
62
གླུ་དེ་གསལ་བའི་མེ་ལོང་གི་གཟུགས་སུ་བཀོད་ནས་དོན་གླུ་འདིས་ཡིད་ཀྱི་རྨོངས་
པ་སེལ་ཐུབ་པ་དང་མ་རྟོགས་པའི་དོན་གསལ་བར་བྱས་ཡོད་པ་རེད་ལ། ཡང་
“ཚིག་ངན་ཉུང་ཡང་མི་སེམས་དཀྲུག་མེ་སྟག་ཆུང་ཡང་རི་བོ་འཚིག་” ཅེས་པ་ལྟ་
བུར་ཚིག་རྐང་གཉིས་ཀྱིས་ཚན་རིག་དང་མཐུན་པའི་ སྒོ་ནས་བྱ་དངོས་གོང་
འཕེལ་གྱི་ཆོས་ཉིད་སྤྱི་བསྡོམས་བྱས་ཤིང༌། མི་རྣམས་ཀྱིས་དེར་དོགས་ཟོན་བྱེད་
དགོས་པའི་ཐ་ཚིག་སྒྲོག་པ་དང༌། དེ་ནི་དངོས་འབྲེལ་“ཚིག་ཉུང་གཏམ་གྱི་མེ་
ལོང་དུ། དོན་མང་གཟུགས་ཀྱི་རྣམ་པ་ཤར་”ཞེས་པ་དེ་རང་ཡིན། གོང་སྨོས་
ཀྱི་དཔེར་བརྗོད་དེ་དག་གིས་བརྩམས་ཆོས་ཀྱི་སྐད་ཆ་དེ་གཟུགས་སྣང་ཅན་དུ་
བསྒྱུར་ཡོད་རྐྱེན། ཀློག་པ་པོར་ཚོར་སྣང་གཏིང་ཟབ་ཅིག་འཇོག་ཐུབ་པ་མ་ཟད།
སྒྱུ་རྩལ་གྱིས་ཡིད་འགུག་པའི་ནུས་པ་ཆེ་ཆེར་ལྡན་ཡོད་པ་ཞིག་ཡིན་ལ། ལྷག་
པར་དུ་སྙན་ངག་གི་རིག་པའི་ནང་དུ་སྐད་ཆ་གཟུགས་སྣང་ཅན་དུ་བསྒྱུར་རྒྱུར་
དེ་བས་ཀྱང་གཙིགས་ཆེན་བྱེད་ཀྱི་ཡོད་པ་རེད།
བརྩམས་ཆོས་ཀྱི་ སྐད་ཆ་དེ་ གཟུགས་ སྣང་ ཅན་ དུ་བསྒྱུར་བར་བྱས་ཚེ།
ཀློག་པ་པོའི་འདྲེན་ལམ་དུ་བྱ་དངོས་ཇི་བཞིན་དུ་གསལ་སྟོན་བྱེད་ཐུབ་པ་མ་
ཟད། མིག་ཤེས་ཀྱི་གཟུགས། སྣ་ཤེས་ཀྱི་གཟུགས། ལྕེ་ཤེས་ཀྱི་གཟུགས་ལ་
སོགས་པའི་སྐད་ཆའི་གཟུགས་སྣང་དེ་ཀློག་མཁན་གྱི་ཡིད་ལ་མི་དེ་ དངོས་སུ་
མཐོང་བའམ་སྒྲ་དངོས་སུ་ཐོས་པའམ། ཡུལ་དེར་རང་ཉིད་དངོས་སུ་སླེབས་པ་
ལྟ་བུའི་སྣང་བ་བསྟར་ཐུབ་བོ། སྔོན་བྱོན་མཁས་དབང་དག་གིས་བརྩམས་ཆོས་
ཀྱི་སྐད་ཆ་དེ་སྙན་འཇེབས་ཀྱི་རོ་ནུས་ལྡན་ལ་གཟུགས་སྣང་ཅན་ཏུ་བསྒྱུར་རྒྱུའི་
ཐད་ངལ་བར་མི་འཛེམས་པར་འབད་བརྩོན་ལྷོད་མེད་གནང་ཞིང་གྲུབ་འབྲས་
ཀྱང་ལེགས་པོ་ཐོབ་ཡོད་པ་རེད།
བརྩམས་ཆོས་སྐད་ཆ་གཟུགས་སྣང་ཅན་དུ་བསྒྱུར་བར་བྱེད་པའི་ཞིབ་
ཕྲའི་ཐབས་ཤེས་ཕྱོགས་བསྡུས་ཤིག་བྱས་ན་སྤྱིར་བཏང་ཐོག་ཁག་གཉིས་སུ་དབྱེ་
ཆོག་སྟེ། གཅིག་ཐད་ཀར་ཏུ་ཇི་མ་ཇི་བཞིན་དུ་རྩོམ་འབྲི་བྱེད་རྒྱུ་དེ་ཡིན་པ་དང་།
391



ལེའུ་གསུམ་པ། བརྩམས་ཆོས་ཀྱི་སྐོར།
དེ་ནི་བབ་ཆགས་པའི་སྐད་ཆ་བེད་སྤྱད་ཏེ་འབྲི་བྱའི་ཡུལ་རྣམས་ཐད་ཀར་དུ་
རྩོམ་འབྲི་བའི་ཐབས་ཤེས་དེ་ཡིན།
གཉིས་པ། དངོས་ པོ་ ཞིག་ དཔེར་ བཀོད་ ནས་ དངོས་ པོ་ གཞན་ ཞིག་
གསལ་བར་བྱེད་པའམ་ཡང་ན་གཞན་བརྒྱུད་དང་བརྒྱུད་ཤུགས་ལ་བརྟེན་ནས་
རྩོམ་འབྲི་བྱེད་རྒྱུ་ཡིན་པ་དང༌། དེ་ནི་བྱ་དངོས་དེ་དང་འདྲ་བའི་བྱ་དངོས་
གཞན་འགའ་ཞིག་ གི་ ཁྱད་ཆོས་ མཉམ་ དུ་ བསྲེས་ པ་ དང༌། དཔེ་ རྒྱན་ དང་
གཟུགས་རྒྱན་སོགས་ཀྱི་ཐབས་ལ་བརྟེན་ནས་རྩོམ་འབྲི་བྱེད་དགོས་པ་མ་ཟད།
བརྩམས་ཆོས་ཀྱི་སྐད་ཆ་དེ་དག་གཟུགས་སྣང་སོགས་ཀྱི་ཐབས་ལ་བརྟེན་ནས་
རྩོམ་འབྲི་བྱེད་དགོས་པ་མ་ཟད། བརྩམས་ཆོས་ཀྱི་སྐད་ཆ་དེ་དག་གཟུགས་སྣང་
ཅན་དུ་བསྒྱུར་ཐུབ་པའམ་ཚད་གཞི་དེའི་ཐོག་ཏུ་སླེབ་ཐུབ་པའི་དམིགས་ཡུལ་
བཅངས་ཏེ་རྩོམ་འབྲི་བྱེད་པའི་ཐབས་ཤེས་དེ་རེད།
སྐད་ཆ་གཟུགས་སྣང་ཅན་དུ་བསྒྱུར་བར་བྱ་རྒྱུ་ནི་མི་སྣའི་ལས་དབང་དང་།
འདུན་པ་དང་ལྷག་པར་དུ་མི་སྣའི་གཤིས་རྒྱུད་མཚོན་པར་བྱེད་པ་དང་། མི་
སྣའི་གཟུགས་བརྙན་གསར་བསྐྲུན་བྱེད་རྒྱུར་མེད་དུ་མི་རུང་བའི་བྱེད་ཐབས་
ཤིག་ཡིན། རྩོམ་རིག་གསར་རྩོམ་གྱི་ནང་དོན་ནི་འཚོ་བའི་སྣང་ཚུལ་འགའ་ཤས་
སྟབས་བདེའི་ངང་ནས་གང་དྲན་དུ་འཇོག་པ་ཞིག་མ་ཡིན་པར་སྒྱུ་རྩལ་གྱི་ཐོག་
ནས་ཐག་གཅོད་དང་བསྡུ་རུབ་བཀོད་སྒྲིག་བྱས་པ་ལས་བྱུང་བ་དང་། རྩོམ་པ་
པོས་བློ་ལ་གང་དྲན་གྱིས་ནང་དོན་བརྩམས་རྒྱུ་མེད་ལ། མི་སྣའི་གཤིས་རྒྱུད་
དང་འབྲེལ་མེད་ཀྱིས་ནང་དོན་འགའ་རེས་བཙན་འགེལ་ཡང་བྱེད་རྒྱུ་མེད་པར་
མི་སྣའི་ གཤིས་རྒྱུད་དང་མཐུན་པའི་གཏན་ཚིག་རིགས་ པ་དེས་མི་དང་མིའི་
དབར་གྱི་འབྲེལ་བའི་ཆོས་ཉིད་ལ་གཞིགས་ཏེ། བརྗོད་བྱ་གདམ་གསེས་དང་
རབ་བཏགས་དང་སྒྲིག་བཀོད་བྱེད་ཀྱི་ཡོད་པ་རེད། དེ་དག་ཚང་མ་སྐད་ཆ་རེ་
རེ་བཞིན་ལ་བརྟེན་ནས་སྒྲུབ་དགོས་པ་མ་ཟད། སྐད་ཆ་དེ་དག་ཀྱང་ངེས་པར་
དུ་གཟུགས་སྣང་ཅན་དུ་བསྒྱུར་ཏེ་མི་སྣའི་གཤིས་རྒྱུད་མཚོན་པར་བྱེད་དགོས་པ་
392



རྩོམ་རིག་གི་རྣམ་བཤད།
རེད། དཔེར་ན། རྩོམ་པ་པོ་སངས་རྒྱས་རྒྱལ་མཚན་གྱིས་བརྩམས་པའི་《མི་ལ་
རས་པའི་རྣམ་ཐར་》ནང་དུ་ཡུམ་མྱང་ཚ་དཀར་རྒྱན་ནི་བློ་བརྟན་འགྱུར་མེད་
དང༌། གཞན་ ལ་ མགོ་ མི་ སྒྱུར་ བ། འཐབ་ རྩོད་ ཀྱི་ དཔའ་ ཉམས་ ལྡན་ པ།
དཀའ་ཐུབ་ཆེ་བ། སྤྱང་གྲུང་འཛོམས་པའི་ཁོ་མོའི་གཤིས་རྒྱུད་དང་བྱེད་ཚུལ་
རྣམས་ནི་ཁོ་མོའི་སྐད་ཆ་ལས་མཚོན་ཐུབ་པ་ཞིག་ཡིན་ནོ། །
རྩོམ་རིག་སྒྱུ་རྩལ་གྱི་བརྩམས་ཆོས་གཅིག་གམ་བརྩམས་དེབ་གཅིག་ལ་
མཚོན་ན་རྟག་དུ་དེའི་ནང་དུ་བརྗོད་གཞི་དང༌། བརྗོད་དོན་གཙོ་བོ། མི་སྣ།
བྱུང་རིམ་གྱི་གྲུབ་ཆ་དང༌། རྩོམ་ལུགས་སམ་རྩོམ་ཐབས། སྐད་ཆའི་རྣམ་པའི་
རྐྱེན་སོགས་ལས་གྲུབ་པར་བྱས་པ་ཞིག་ཡིན་ཞེས་བརྗོད་པ་དང༌། ཡང་སྙིང་
བརྩམས་ཆོས་ཀྱི་ནང་དུ་གནས་བབ་ཅི་འདྲ་ཞིག་བཟུང་གི་ཡོད་དམ་ཞེ་ན། དེ་
ཡང་བརྗོད་བྱ་ནི་བརྩམས་ཆོས་ཀྱི་རྨང་གཞི་ཡིན་པ་དང༌། བརྗོད་དོན་གཙོ་བོ་
ནི་བརྩམས་ཆོས་ཀྱི་བླ་སྲོག་ཡིན་ཞེས་དང༌། མི་སྣ་ནི་བརྩམས་ཆོས་གཙོ་གནད་
ཡིན་ཞེས་དང༌། བྱུང་རིམ་ནི་བརྩམས་ཆོས་ཀྱི་ཁྲག་རྩ་ཡིན་ཞེས་དང་། སྒྲིག་
བཀོད་ནི་བརྩམས་ཆོས་ཀྱི་རུས་སྒྲོམ་ཡིན་ཞེས་བརྗོད་ན། སྐད་ཆ་ནི་བརྩམས་
ཆོས་ཀྱི་ཤ་ཤེད་དེ་ཡིན་ཞེས་བརྗོད་ཆོག་མི་གཅིག་ལ་མཚོན་ན་ཤ་ཤེད་མེད་ན་མི་
འགྲིག་པ་བཞིན་དུ་བརྩམས་ཆོས་ཡང་སྐད་ཆ་དང་ཁ་བྲལ་ཐབས་གཏན་ནས་
མེད་པ་ཞིག་ཡིན། བརྩམས་ཆོས་ཀྱི་བརྗོད་གཞི་དང༌། ལྟེ་བའི་བསམ་པ། མི་
སྣ་དང་བྱུང་རིམ། སྒྲིག་བཀོད་སོགས་གལ་ཆེན་ཅི་འདྲ་ཞིག་ཡིན་རུང་དེ་དག་
ཐམས་ཅད་སྐད་ཆ་དང་བྲལ་ཚེ་མཚོན་ཐབས་གཏན་ནས་མེད་པ་ཞིག་ཡིན། མ་
གཞི་རྩོམ་རིག་གི་སྐད་ཆ་ནི་རྣམ་པའི་རྒྱུ་རྐྱེན་ཞིག་ཡིན་རུང་བརྩམས་ཆོས་ཀྱི་
གྲུབ་ཆའི་ནང་དུ་ཆེས་གལ་ཆེ་བའི་ གནས་ བབ་ ཅིག་བཟུང་ཡོད་པ་མ་ ཟད།
སྐད་ཆ་མེད་ན་ནི་བརྩམས་ཆོས་ཡང་ཡོང་མི་ཐུབ་པ་ཞིག་ཡིན་ནོ། དོན་སྙིང་
དེའི་ཐོག་ནས་ཨུ་རུ་སུའི་གྲགས་ཅན་རྩོམ་པ་པོ་ཀོར་ཀིས་“རྩོམ་རིག་གི་ཐོག་མའི་
རྒྱུ་ཆ་ཨང་དང་པོ་ནི་སྐད་ཆ་ཡིན་”ཞེས་གསུངས་ཡོད་པ་རེད། རྩོམ་པ་པོ་ཞིག་
393



ལེའུ་གསུམ་པ། བརྩམས་ཆོས་ཀྱི་སྐོར།
ལ་མཚོན་ན་སྐད་ཆ་བེད་སྤྱོད་བྱེད་པའི་བྱང་རྩལ་ཅི་འདྲ་ཡོད་མེད་དེས། རྩོམ་
རིག་གི་བསམ་བློ་དང་སྒྱུ་རྩལ་གྱི་སྤུས་ཚད་ལ་ཤུགས་རྐྱེན་ཆེན་པོ་ཡོད་པ་རེད།
རྩོམ་པ་པོ་མང་པོ་ཞིག་ལ་“ སྐད་ཆའི་དཀའ་སྡུག” དེ་ཡོད་པ་དང༌། བསམ་བློ་
དང་འཚོ་བའི་མྱོང་གོམས་སོགས་ཀྱི་ཆ་རྐྱེན་འཐུས་ཚང་ཞིག་བྱུང་རྟིང་“ སྐད་
ཆའི་དཀའ་སྡུག་” དེ་ལས་རྣམ་པར་རྒྱལ་ཐུབ་མིན་ནི་རྟག་པར་བརྩམས་ཆོས་
གསར་བསྐྲུན་བྱ་རྒྱུ་དེ་ལེགས་གྲུབ་ཡོང་ཐུབ་མིན་གྱི་འགག་རྩའི་གནད་དོན་ཞིག་
ཏུ་འགྱུར་གྱི་ཡོད་པ་རེད། ཨུ་རུ་སུའི་རྩོམ་པ་པོ་ཐོ་འར་སི་ ཐ་ཡིས་ ཐོག་མར་
བརྩམས་ཆོས་གསར་རྩོམ་བྱེད་སྐབས་སྐད་ཆ་ཤེས་པ་བྱེད་རྒྱུའི་དཀའ་ངལ་ལ་
ཚོར་སྣང་གཏིང་ཟབ་ཅིག་བྱུང་ཏེ་དུས་སྐབས་གཅིག་གི་རིང་ལ་རྩོམ་རིག་གསར་
རྩོམ་བྱ་རྒྱུར་ཡིད་ཐང་ཆད་པ་རེད། ཐེངས་གཅིག་མི་གཞན་གྱིས་ཁྲིམས་ཁང་
ནས་ཉེས་ཅན་མིར་ཞུ་བ་ལེན་པའི་ཟིན་བྲིས་ཀྱི་དེབ་ཐེར་ཞིག་ཁོང་ལ་ཕུལ་བ་
དང་། ཁོང་གིས་ཁ་ཕྱེ་ནས་བལྟ་སྐབས་དེའི་ནང་དུ་ཉེས་ཅན་མི་འདྲ་མིན་སྣ་
ཚོགས་ཀྱི་ཞུ་ཚིག་ཟིན་བྲིས་བྱས་ཡོད་པ་དང༌། དེ་ནི་ཁོང་ལ་ནོར་བུ་ཞིག་བརྙེད་
པ་ལྟ་བུའི་དགའ་སྤྲོ་ཆེན་པོ་བྱུང་ལ། རྗེས་སུ་ཁོང་གིས་ནོར་བུ་ལྟ་བུའི་ཞུ་ཚིག་གི་
ཟིན་བྲིས་དེར་བརྟེན་ནས་ཆེས་ཕུལ་དུ་བྱུང་བ་དང་ལེགས་བསྒྲུབ་ཀྱི་བརྩམས་
སྒྲུང་འགའ་ཞིག་བརྩམས་ཐུབ་པ་བྱུང་བ་རེད། དེ་ལྟར་ཀོར་ཀིས་གསུངས་པ་
ལྟར་“སྐད་ཆ་ནི་རྩོམ་རིག་སྒྱུ་རྩལ་གྱི་མཚོན་ཆ་ཡིན་པ་དེ་ནི་མེ་མདའ་ནི་དམག་
མིའི་མཚོན་ཆ་ཡིན་པ་ལྟར་རོ”ཞེས་གསུངས་ཡོད་པ་རེད། རྩོམ་རིག་ནི་རྗོད་
བྱེད་ཚིག་གི་རིག་པ་ཞིག་ཡིན་རྐྱེན་ཚིག་ལ་སྣང་ཆུང་གཏན་ནས་བྱེད་མི་རུང་བ་
ཞིག་ཡིན། རྩོམ་པ་པོ་མོ་པོ་སང་གིས་གསུངས་དོན་“ རྩོམ་པ་པོ་ཞིག་གིས་བྱ་
དངོས་ཅི་འདྲ་ཞིག་རྩོམ་འབྲི་བྱས་ནའང༌། ཁོང་ལ་ཚིག་འབྲུ་གཅིག་དང་། བྱ་
ཚིག་གཅིག་བེད་སྤྱོད་བྱས་ཏེ་འབྲི་ཡུལ་དེ་མངོན་གསུམ་གསལ་རྗེན་དུ་ཐོན་པར་
བྱེད་པ་དང་། རྒྱན་ཚིག་གཅིག་བེད་སྤྱོད་བྱས་ཏེ་འབྲི་ཡུལ་གྱི་ངོ་བོ་དེ་མངོན་
གསལ་དོད་པོ་ཆགས་ པ་ཞིག་བཟོ་དགོས། དེར་བརྟེན་ཚིག་འབྲུ་དེ་བཙལ་
394



རྩོམ་རིག་གི་རྣམ་བཤད།
འཚོལ་བྱེད་དགོས་པ་མ་ཟད། བྱ་ཚིག་དེ་དང་རྒྱུན་ཚིག་དེ་མ་རྙེད་བར་དུ་
འཚོལ་དགོས་པ་ལས་“ ཕལ་ཆེར་འགྲིག་གི་རེད་” སྙམ་པས་ཡིད་ངོམས་གཏན་
ནས་བྱེད་རྒྱུ་མེད་ལ་གཡོ་ཟོལ་གྱི་ཐབས་ལ་བརྟེན་པ་ཡང་བྱེད་རྒྱུ་མེད་” ཅེས་
གསུངས་ཡོད་པ་རེད། དེ་ནས་ང་ཚོས་གྲགས་ཅན་རྩོམ་པ་པོ་དེས་གཟུགས་སྣང་
རྩོམ་འབྲི་བྱེད་རྒྱུར་གནད་དུ་འཕིགས་པའི་རང་བཞིན་ལ་དོ་ནན་དང་གཙིགས་
ཆེན་ཇི་ལྟར་བྱེད་ཀྱི་ཡོད་མེད་དེ་མཐོང་ཐུབ་པ་ཞིག་ཡིན་ལ་ཁོང་གིས་སྐད་ཆ་
བེད་སྤྱོད་བྱ་རྒྱུའི་ཐད་གཟབ་ནན་དང་སླ་བཅོས་སྤུ་ཙམ་མི་བྱེད་པར་རང་ལ་
བླང་བྱ་མཐོ་པོ་ཞིག་བཏོན་གྱི་ཡོད་ པ་རེད། སྐད་ཆ་ གཟུགས་ སྣང་ ཅན་ ཏུ་
འགྱུར་བར་བྱེད་རྒྱུ་དེ་དང་སྐད་ཆ་བེད་སྤྱོད་བྱ་རྒྱུའི་བྱང་རྩལ་གྱི་དབར་མ་གཞི་
འབྲེལ་བ་ངེས་ཅན་ཞིག་ཡོད་རུང་རྩ་བའི་ཐོག་ནས་བཤད་ན། སྙན་ངག་པ་
དང་རྩོམ་པ་པོས་འཚོ་བར་ཞིབ་ཕྲའི་བརྟག་དཔྱད་དང་ཉམས་ལེན་བྱེད་རྒྱུ་དེ་ནི་
ཐག་གཅོད་ཀྱི་རང་བཞིན་ལྡན་པ་ཞིག་ཡིན་པ་ལས། སྐད་ཆའི་བྱང་རྩལ་ཁོ་ན་
རློམ་པ་ཡིན་ན་དེས་ཕན་འབྲས་ཆེན་པོ་ཞིག་ཐོན་མི་ཐུབ་བོ། །
_2. རྩོམ་རིག་གི་སྐད་ཆ་དེ་གནད་དུ་འཕིགས་པར་བྱེད་རྒྱུའི་སྐོར།
སྐད་ཆ་གཟུགས་སྣང་ཅན་དུ་བསྒྱུར་རྒྱུ་དེ་ནི་རྩོམ་རིག་གི་སྐད་ཆའི་ཁྱད་
ཆོས་གཙོ་བོ་ཞིག་ཡིན་ཞེས་བརྗོད་པ་དང༌། དེ་ནི་རྩོམ་པ་པོས་རང་འདོད་ཀྱིས་
མཛེས་སྡུག་ཡིད་འོང་གི་ཚིག་དང་མངོན་བརྗོད། རྒྱན་ཚིག་སོགས་བསྡུ་རུབ་
དང་སྤུངས་པར་བྱེད་དགོས་པའི་དོན་སྙིང་དེ་མ་ཡིན། རྩོམ་རིག་གི་སྐད་ཆ་དེ་
གཟུགས་སྣང་དང་སྐྱེས་སྟོབས་ཀྱི་དཔལ་འབར་བ་ཞིག་ཡིན་དགོས་པ་མ་ཟད།
དེ་དང་ཆབས་ཅིག་གནད་དུ་འཕིགས་པའི་སྐད་ཆའི་སྙིང་བཅུད་རྣམས་བསྡུ་
དགོས། རྒྱུ་མཚན་ནི་རྩོམ་རིག་སྒྱུ་རྩལ་བརྩམས་ཆོས་ཀྱིས་འཚོ་བ་དེ་གཟུགས་
སྣང་ལ་བརྟེན་ནས་མཚོན་པར་བྱེད་དགོས་ལ། འཚོ་བ་དེ་ཡང་དག་པའི་སྒོ་
ནས་མཚོན་པར་ཡང་བྱེད་དགོས། ཡང་དག་པའི་སྒོ་ནས་སྤྱི་ཚོགས་ཀྱི་འཚོ་བ་
དེ་མཚོན་པར་བྱེད་དགོས་ན། ངེས་ པར་ དུ་ རྩོམ་རིག་ གི་ སྐད་ ཆའི་ གནད་
395



ལེའུ་གསུམ་པ། བརྩམས་ཆོས་ཀྱི་སྐོར།
འཕིགས་ཀྱི་རང་བཞིན་ལ་བརྟེན་དགོས་པ་རེད། གནད་དུ་འཕིགས་པ་བྱེད་
དགོས་ཞེས་པ་ནི་སྐད་ཆ་དེ་གང་ལ་གང་འཚམས་དང༌། གནད་དུ་འཁེལ་བའི་
སྒོ་ནས་ནོར་སྐྱོན་མེད་པར་ཕྱི་རོལ་ཡུལ་གྱི་བྱ་དངོས་ཀྱི་ཁྱད་ཆོས་དང༌། རང་
ངོས་ཀྱི་བསམ་བློའི་བརྩེ་དུང་དེ་བརྒྱུད་བསྒྲགས་བྱེད་པ་དང་རྩོམ་འབྲི་བྱ་དགོས་
པ་རེད། དཔེར་ན། འཚོ་བའི་སྣང་ཚུལ་གཅིག་པ་ཡིན་པ་འགའ་ཞིག་ཚིག་མི་
འདྲ་བ་སྣ་ཚོགས་ཀྱི་ཐོག་ནས་རྩོམ་འབྲི་བྱས་ཆོག་པ་ཞིག་ཡིན་ཡང་། དེ་དག་གི་
ནང་ནས་ཚིག་འབྲུ་གཅིག་གིས་གནད་དུ་འཕིགས་པའི་སྒོ་ནས་འཚོ་བ་དེའི་སྣང་
ཚུལ་དང་ཁྱད་ཆོས་མཚོན་པར་བྱེད་ཐུབ་ཀྱི་ཡོད་པ་རེད། དེ་ལྟར་རྩོམ་པ་པོའི་
ངལ་རྩོལ་གྱི་དཀའ་ཚེགས་རང་བཞིན་དེ་ཡང་ཁོང་གིས་ཚིག་མཛོད་རྒྱ་མཚོ་ལྟ་
བུའི་ནང་ནས་ཚིག་དེ་བཙལ་རྙེད་ཐུབ་པ་བྱེད་དགོས་པ་མ་ཟད། བྱ་དངོས་དེ་
དག་གནད་ དུ་ འཕིགས་ པའི་ སྒོ་ ནས་ རྒྱས་ བཤད་ དང༌ རྩོམ་ འབྲི་ བྱེད་ པའི་
དམིགས་ཡུལ་དེ་འགྲུབ་པར་བྱེད་དགོས། རྩོམ་པ་པོས་ཡི་གེ་ཉུང་ཉུང་ཞིག་གི་
ཐོག་ནས་འཚོ་བའི་ནང་དོན་ཕུན་སུམ་ཚོགས་པོ་དེ་མཚོན་པར་བྱེད་དགོས་ལ།
རྒྱ་ཆེའི་ཀློག་པ་པོ་རྣམས་ལ་བསམ་གཞིགས་བྱེད་ཡུལ་རྒྱ་ཆེ་ཞིག་འཇོག་དགོས་པ་
དང༌། ཀློག་པ་པོ་རྣམས་ཀྱིས་ ཡིད་དབང་ དུ་ མདོར་བསྡུས་ ཡིན་ལ་བློ་ཡིད་
འཚིམས་པ་དང༌། དྲན་གསོ་བྱེད་དུས་གོ་བ་ཟབ་པོ་ཡོད་ལ། མྱོང་བའི་བྲོ་བ་
རྫོགས་རྒྱུ་མེད་པ་ཞིག་གི་ཚོར་སྣང་སྐྱེ་ཐུབ་པ་ཞིག་བྱེད་དགོས་པ་དེ་ནི་“ཚིག་
ཉུང་གཏམ་གྱི་མེ་ལོང་དུ། དོན་མང་གཟུགས་ཀྱི་སྣང་བ་ཤར་”ཞེས་པའི་དཔེ་ཇི་
བཞིན་སྒྲུབ་དགོས་པ་རེད། །
རྩོམ་རིག་སྒྱུ་ རྩལ་ གྱི་ བརྩམས་ཆོས་ ནི་ ཞིབ་ བརྐོས་ ཚགས་ དཀྲོལ་ གྱིས་
གསར་བསྐྲུན་བྱས་པའི་སྒྱུ་རྩལ་ གྱི་བརྩམས་ཆོས་ ཤིག་ཡིན་དགོས་པ་མ་ཟད།
དེའི་སྐད་ཆ་རྣམས་ཀྱང་གང་ཐུབ་ཅི་ཐུབ་ཀྱིས་བཙོ་སྦྱང་བྱས་པ་ཞིག་ཡིན་དགོས།
ཕུལ་བྱུང་རྩོམ་པ་པོ་ཞིག་ གིས་སྐད་ཆ་ཉུང་ཉུང་ཞིག་ལ་བརྟེན་ནས་མི་སྣའི་
གཤིས་རྒྱུད་དང་ཁྱད་ཆོས་དེ་མངོན་གསལ་དོད་ལ་སྐྱེས་སྟོབས་ཀྱི་དཔལ་འབར་
396



རྩོམ་རིག་གི་རྣམ་བཤད།
བ་ཞིག་ཏུ་རྩོམ་འབྲི་བྱེད་ཀྱི་ཡོད་པ་རེད། སྐུ་ཞབས་ལུའུ་ཤུན་གྱིས་རང་ཉིད་ཀྱི་
སྐད་ཆར་ཞུན་བརྡར་བྱེད་པའི་ཉམས་མྱོང་འདི་ལྟར་ཞིག་གསུངས་ཡོད་པ་སྟེ་
“བྲིས་ཚར་རྗེས་ཉུང་མཐར་ཡང་ཐེངས་གཉིས་བལྟས་ཐོག་ཡོད་ནའང་འགྲིག་ལ་
མེད་ནའང་འགྲིག་པའི་ཡིག་འབྲུ་དང་། ཚིག་དུམ་བུ་བཅས་གསུབ་གང་ཐུབ་
བྱེད་པ་ལས་འཕངས་སེམས་གང་ཡང་བྱེད་རྒྱུ་ཡོད་པ་མ་རེད་”(《ལུའུ་ཤུན་གྱི་
གསུང་འབུམ་》དེབ་བཞི་པའི་ཤོག་གྲངས་289ལ་གསལ་)ཅེས་གསུངས་ཡོད་པ་
རེད། འཇིག་རྟེན་ཐོག་གི་བྱ་དངོས་ནི་རྙོག་འཛིང་ཆེ་བ་ཞིག་ཡིན་རྐྱེན་བརྩམས་
ཆོས་བྲིས་ཚར་རྗེས་ཐེངས་ཁ་ཤས་བལྟ་དགོས་པ་དང་། བརྗོད་བྱའི་ཐད་ངའི་
མ་མོ་གཤམ་ཡིན་ཟེར་བ། ལྟ་བུའི་བརྗོད་དོན་གོང་འོག་འགལ་བ་དང་དགོས་
པ་གཞན་ཅི་ཡང་མེད་པར་ ཨ་ལོང་ ཡང་ལོང་གི་ཚུལ་ དུ་ ལྡབ་བཤད་མང་བ།
ཡིད་གཉིས་ཀྱི་དྲ་བ་གཅོད་མི་ཐུབ་པའི་ཁར་ད་དུང་དོགས་པ་དང་ཐེ་ཚོམ་སྐྱེད་
པའི་ངག་ཚིག་དང༌། གང་ བརྗོད་ ཀྱང་ཚིག་སྔ་ཕྱིའི་ གོ་ རིམ་ མི་ མཐུན་ པར་
འཆོལ་བ་ དང༌། མིང་ བརྡ་ རྣམས་ དག་ ཡིག་ ཁུངས་ མ་ དང༌ མ་ མཐུན་ པ།
བརྗོད་པར་འདོད་ པའི་ དོན་ གསལ་ མཚོན་བྱེད་མི་ཐུབ་ པར་ ཉ་ཉུང་མཉམ་
བསྲེས་བྱས་ཡོད་མེད་ཀྱི་གནད་ཡོད་མིན་སོགས་ལ་བསམ་གཞིགས་དང་མང་
ཙམ་བལྟ་དགོས་པ་རེད། སློབ་དཔོན་ཀླུ་སྒྲུབ་ཀྱིས་“ཚིག་རྣམས་བརྗོད་འདོད་
རྟག་ཏུ་ནི། ཇི་ལྟར་བརྟག་ཤིང་དེ་ལྟར་སྨྲ། གང་ཞིག་མ་བརྟོག་པར་སྨྲ་བ།
དཔེར་ན་སྨྱོན་ པའི་ བསྟན་བཅོས་ བཞིན་”（《སྐྱེ་ བོ་ གསོ་ ཐིགས་》ཅེས་ པར་
གསལ་)ཞེས་གསུངས་པ་དང་། འཇུ་མི་ཕམ་རྒྱ་མཚོས་“ མ་བཏབ་གནད་དུ་
ཟུག་པའི་མཚོན། མ་འཐུང་ཁོང་དུ་སོང་བའི་སྨན། མ་ཟོས་ཡིད་འཕྲོག་སྦྲང་
རྩིའི་རོ། ཚིག་གི་ཁྱད་པར་རྣམས་ལ་ཡོད་” ཅེས་ཚིག་ནི་དོན་གསལ་བར་བྱེད་
པའི་གནད་གལ་ཆེན་པོ་ཞིག་ཡིན་རྐྱེན་རྩོམ་པ་པོས་རང་ཉིད་ཀྱི་བརྩམས་ཆོས་ལ་
སྣང་མེད་དང་ཧོད་རྒྱུག་གཏན་ནས་བྱེད་མི་རུང་བར་ཡང་ཡང་བལྟ་དགོས་པ་
རེད། བློ་མཐུན་མའོ་ཙེ་ཏུང་གིས་“ བརྩམས་ཆོས་ནི་ཕྱི་རོལ་ཡུལ་གྱི་བྱ་བ་དང་
397



ལེའུ་གསུམ་པ། བརྩམས་ཆོས་ཀྱི་སྐོར།
དངོས་པོ་མཚོན་ཡས་ཤིག་ཡིན་པ་དང་། བྱ་བ་དང་དངོས་པོ་ནི་ཀྱག་ཀྱོག་མང་
ཞིང་རྙོག་འཛིང་ཆེ་བ་ཞིག་ཡིན་ཙང་ངེས་པར་དུ་ཞིབ་འཇུག་ཡང་ཡང་བྱེད་
དགོས་ཀྱི་རེད། དེ་འདྲ་མ་བྱས་ན་ཏག་ཏག་ཅིག་མཚོན་ཐུབ་ཀྱི་མ་རེད། དེའི་
ཐད་ཧོད་རྒྱུག་དང་སྣང་མེད་བྱེད་པ་དེ་ནི་བརྩམས་ཆོས་འབྲི་རྒྱུའི་ཤེས་བྱ་མ་
མཐའ་ཙམ་ཡང་མི་ཤེས་པའི་རྟགས་རེད་”(《མའོ་ཙེ་ཏུང་གསུང་རྩོམ་གཅེས་
བསྡུས་》དེབ་གསུམ་པའི་ཤོག་གྲངས་95ལ་གསལ་)ཅེས་གསུངས་ཡོད་པ་རེད།
དེ་ལྟར་རྩོམ་རིག་སྒྱུ་རྩལ་གྱི་བརྩམས་ཆོས་རྣམས་ཚིག་སྙན་དོན་བཟང་དང༌།
ཚིག་ཉུང་དོན་ཚང་བ་ཞིག་ངེས་པར་དུ་ཡིན་དགོས། དཔེར་ན་《མི་ལའི་མགུར་
འབུམ་》ནང་འདི་ལྟར་བྲིས་ཡོད་པ་སྟེ་“…རེ་ཞིག་ནས་མི་ངམ་གནག་ལ་མིག་རྩ་
འཁྲུག་པ། སྐྲ་ཐམས་ཅད་སྤྱི་བོར་བཅིངས་པ། ཐུ་བ་གཡས་གཟེད་དང་གཡོན་
གཟེད་བྱས་པ། དགོ་སློག་ཞག་པ་ལ་བརྒྱུད་ནས་ག་ཤ་ལ་དྲངས་པ། ལག་ན་
མདའ་གཞུ་ཐོགས་ཤིང་དབུགས་ཁར་འཚངས་པ། རྡུལ་ནག་ཁྲག་ཏུ་ཞམ་མེ་བ་
ཞིག་སླེབས་བྱུང་”(《རྣལ་འབྱོར་ གྱི་དབང་ཕྱུག་ཆེན་མོ་མི་ལ་རས་པའི་རྣམ་
མགུར་》ཤོག་གྲངས་434ལ་གསལ་)ཞེས་བྲིས་ཡོད་པ་འདིའི་ནང་ཡི་གེ་ཉུང་
ཤས་ཙམ་ལས་བེད་སྤྱོད་བྱས་མེད་ཀྱང༌། མི་དེའི་གདོང་མདོག་དང་རྣམ་འགྱུར་
ནས་ཕྱིའི་ཆ་བྱད་རྣམས་གསོན་ཉམས་དོད་པོས་མཚོན་པར་བྱས་ལ། སྐད་ཆ་དེ་
དག་ནང་ཚིག་རོ་གཏན་ནས་མེད་པར་ཚིག་རྣམས་གནད་དུ་འཕིགས་པ་ཞིག་
མཛད་ཡོད་པ་“ངམ་གནག་” “གཡས་གཟེད་དང་གཡོན་གཟེད་” “དབུགས་
ཁར་འཚངས་པ་” “ཁྲག་ཏུ་ཞམ་མེ་བ”ཞེས་པའི་ཚིག་དེ་དག་བེད་སྤྱད་དེ་མི་
སྣའི་ཆ་བྱད་དེ་ཤིན་ཏུ་གསལ་བར་སྟོན་པ་དང༌། ཚིག་འབྲུ་དེ་དག་ནི་རྩོམ་པ་
པོས་སྐད་ཆར་ཞུན་བརྡར་བྱས་པའི་འབྲས་བུ་ལས་ཐོན་པ་ཞིག་ཡིན།
རྩོམ་རིག་གི་སྐད་ཆ་ནི་ཚིག་སྙན་དོན་བཟང་དང་སྐད་ཆ་དེ་གཅིག་སྡུད་
ཡིན་ལ་དོན་མང་མཚོན་ཐུབ་པ་མ་ཟད། དེས་མི་རྣམས་ཀྱིས་གཅིག་ལ་གཅིག་
བརྟེན་གྱི་བསམ་བློ་ཕུན་སུམ་ཚོགས་པོ་ཞིག་འཁོར་ཐུབ་ལ། མྱོང་བའི་བྲོ་བ་
398



རྩོམ་རིག་གི་རྣམ་བཤད།
རྫོགས་རྒྱུ་མེད་པ་དང་རྗེས་དྲན་བྱེད་དུས་གོ་བ་ཟབ་པོ་ཡོད་པ་ཞིག་ཡིན་དགོས།
དེ་ནི་ཀ་ཏ་ཡིས་གསུངས་པ་བཞིན་“སྤྱིར་བཏང་ནས་བཤད་ན། ང་ཚོས་
རི་མོ་མཁན་གྱིས་བྲིས་པའི་མཛེས་རིས་དང་སྙན་ངག་མཁན་གྱི་སྐད་ཆ་དེ་དག་
ཚང་མ་དམ་ཐག་ཆོད་ཅིག་དང་གུ་དོག་ཐག་ཆོད་ཅིག་ཏུ་བལྟ་མི་རུང༌། སྒྱུ་རྩལ་
ལས་གྲུབ་པའི་བརྩམས་ཆོས་གཅིག་ནི་རང་མོས་དང་བློ་ཁོག་ཆེན་པོའི་སྙིང་
སྟོབས་ཀྱིས་གསར་བསྐྲུན་བྱས་པ་ལས་བྱུང་བ་ཞིག་ཡིན་ཙང་། ང་ཚོས་ཡང་
གང་ཐུབ་ཅི་ཐུབ་ཀྱིས་རང་མོས་དང་བློ་ཁོག་ཆེན་པོའི་སྒོ་ནས་དེར་གཟིགས་ཞིབ་
དང་རོལ་མྱོང་བྱེད་དགོས་པ་རེད་”(《ཀ་ཏ་ཡི་གླེང་མོལ་གཅིག་སྡུད་》ཅེས་པའི་
ཤོག་གྲངས་138ལོ་གསལ་)ཅེས་གསུངས་ཡོད། རྩོམ་རིག་གི་སྐད་ཆ་ནི་བསམ་
བློའི་ཞེན་ཆགས་མཚོན་ཐུབ་པའི་ལག་ཆ་དང་། མི་སྣའི་རང་གཤིས་ཀྱི་ཁྱད་
ཆོས་འགྲོལ་ཐུབ་པའི་མེ་ལོང་། མི་སྣའི་སེམས་ཁམས་ཀྱི་འགུལ་བསྐྱོད་མངོན་
ཐུབ་པའི་སྒེའུ་ཁུང་ལྟ་བུ་ཞིག་ཏུ་གྱུར་བར་བྱེད་དགོས་པ་རེད། །
3. རྩོམ་རིག་གི་སྐད་ཆ་དེ་རང་མཚན་ཅན་དུ་འགྱུར་བ་བྱ་དགོས།
རྩོམ་རིག་གི་སྐད་ཆ་རང་མཚན་ཅན་དུ་འགྱུར་བར་བྱེད་པའི་ཁྱད་ཆོས་ནི།
རྩོམ་རིག་སྒྱུ་རྩལ་གྱི་བྱེ་བྲག་ཅན་དུ་འགྱུར་བར་བྱེད་པའི་ཆོས་ཉིད་ཀྱིས་ཐག་
བཅད་པ་ཞིག་ཡིན། རྩོམ་རིག་སྒྱུ་རྩལ་གྱིས་གསར་རྩོམ་བྱས་པའི་ཐོན་རྫས་དང་
བཟོ་ལས་ཐོན་སྐྱེད་ཀྱི་ཐོན་རྫས་གཉིས་གཏན་ནས་མི་འདྲ་བ་ཞིག་ཡིན། དེ་ནི་
ཚད་གཞི་ཅན་དུ་འགྱུར་བ་ཞིག་མ་ཡིན་པར་བྱེ་བྲག་ཅན་དུ་འགྱུར་བ་བྱེད་པ་དེ་
ཡིན། རྩོམ་རིག་གི་སྐད་ཆ་ནི་རྩོམ་པ་པོས་བརྩམས་ཆོས་གསར་བསྐྲུན་བྱེད་པའི་
ལག་ཆ་ལྟ་བུ་ཞིག་ཡིན་པ་དང་། རྩོམ་རིག་གི་སྐད་ཆ་རང་མཚན་ཅན་དུ་བསྒྱུར་
བ་ནི་བརྩམས་སྒྲུང་གི་སྐད་ཆའི་བླ་སྲོག་ལྟ་བུ་ཞིག་ཡིན་ཞེས་བརྗོད་ཀྱང་ཆོག
འདིར་བརྩམས་ཆོས་ཀྱི་སྐད་ཆ་རང་མཚན་ཅན་དུ་བསྒྱུར་བར་བྱ་དགོས་ཞེས་
པར་ཕྱོགས་གསུམ་གྱི་གནད་དོན་དང་འབྲེལ་བ་ཡོད་པ་སྟེ། གཅིག་བརྩམས་
སྒྲུང་ནང་གི་བྱུང་རིམ་གྱི་བྱ་འགུལ་ལ་ཞུགས་པའི་མི་སྣའམ་མི་སྣ་གཙོ་བོའི་སྐད་
399



ལེའུ་གསུམ་པ། བརྩམས་ཆོས་ཀྱི་སྐོར།
ཆ་དེ་རང་མཚན་ཅན་དུ་བསྒྱུར་བ་སྟེ། མི་སྣས་རང་ཉིད་ཀྱི་ལོ་ཚོད། གཤིས་
རྒྱུད། ཡོན་ཏན། ཐོབ་ ཐང་། ཁོར་ཡུག་ངེས་ཅན་འོག་གི་ བརྩེ་དུང་དང་
མཐུན་པའི་སྐད་ཆ་བཤད་དེ། ཀློག་མཁན་གྱིས་སྐད་ཆའི་ནང་ནས་རྒྱུས་ལོན་པ་
ཞིག་བྱེད་དགོས་པ་དང་། འདི་ཕྱོགས་ཀྱི་རང་མཚན་ཅན་དེ་ལ་མི་སྣའི་སྐད་ཆ་
རང་མཚན་ཅན་ཟེར་བ་དང༌། གཉིས་པ། བྱུང་རིམ་གྱི་བྱ་འགུལ་ལ་ཞུགས་
མེད་ཀྱང་ཟུར་རམ་ལོག་ནས་(རྩོམ་མཁན་རང་ཉིད་མ་ཡིན་པ་) སྐད་ཆ་ཤོད་
མཁན་དེ་དག་གི་སྐད་ཆ། ཤོད་མཁན་དེའི་ལོ་ཚད། ཡོན་ཏན། རང་བཞིན།
ཐོབ་ཐང་ བཅས་ ཀྱི་ ཁྱད་ ཆོས་ དང་ མཐུན་ པར་ བྱ་ དགོས་ པ་ དང་། དེ་ ལ་
བརྩམས་སྒྲུང་གི་ནང་ནས་ཕྱིར་བུད་པའི་ཤོད་མཁན་གྱི་སྐད་ཆ་རང་མཚན་ཅན་
ཟེར་རོ། གསུམ་པ། བརྩམས་སྒྲུང་སྤྱི་ལ་སྤྱོད་པའི་སྐད་ཆ་དེས་རྩོམ་མཁན་གྱི་
རང་གཤིས་ཁྱད་ཆོས་དང་། རྩོམ་མཁན་གྱི་ཐུན་མོང་མ་ཡིན་པའི་ཁྱད་ཆོས་
མཚོན་རྒྱུ་དེ་ཡིན། དེ་ནི་རྩོམ་མཁན་གྱི་སྐད་ཆ་རང་མཚན་ཅན་ཟེར་རོ། །
རྩོམ་རིག་སྒྱུ་རྩལ་གྱི་ནང་དུ་མཚོན་པར་བྱེད་ཡུལ་གཙོ་བོ་ནི་མི་སྣ་ཡིན་ལ་
བརྩམས་ཆོས་ཀྱི་གཙོ་གནད་ཡང་མི་སྣ་ཡིན། རྩོམ་རིག་གི་སྐད་ཆ་རང་མཚན་
ཅན་དུ་བསྒྱུར་བའི་ཁྱད་ཆོས་མངོན་གསལ་དོད་ཤོས་ནི་མི་སྣའི་སྐད་ཆ་རང་
མཚན་ཅན་དུ་བསྒྱུར་དགོས་པ་དེ་རེད། མི་སྣའི་སྐད་ཆ་ནི་མི་སྣའི་ལོ་རྒྱུས་དང་
གནས་བབ། ཁོར་ཡུག་སོགས་ཀྱི་ནང་ནས་གྲུབ་དགོས་པ་དང་། འཇིག་རྟེན་
འདིའི་ཐོག་མི་གཉིས་ཀྱི་ལོ་རྒྱུས་དང་ཁོར་ཡུག་གཅིག་མཚུངས་བྱས་པ་ཞིག་མེད་
པ་མ་ཟད། འཇིག་རྟེན་འདིའི་ཐོག་མི་གཉིས་ཀྱིས་བཤད་པའི་སྐད་ཆ་རྦད་དེ་
གཅིག་པ་བྱས་པ་ཞིག་ཀྱང་མེད། དེས་ན། མི་སྣའི་སྐད་ཆ་རང་མཚན་ཅན་དུ་
བསྒྱུར་བར་བྱེད་པའི་ནང་དོན་ཅི་འདྲ་ཞིག་ཡིན་ཞེ་ན། མི་སྣའི་སྐད་ཆ་དེ་མི་སྣ་
ད་གའི་འབྱུང་ཁུངས་དང༌། ལོ་རྒྱུས། ལས་གནས་སོགས་དང་ཅི་ནས་ཀྱང་
འཚམས་པ་ཞིག་དང་མཐུན་པ་ཞིག་བྱེད་དགོས་ལ། མི་སྣའི་སྐད་ཆ་དེ་མི་སྣའི་
སྤྱི་ཚོགས་ཀྱི་གནས་བབ་དང་། མི་སྣའི་སློབ་སྦྱོང་དང་སྦྱོང་བརྡར་ཐེབས་ཚད་
400



རྩོམ་རིག་གི་རྣམ་བཤད།
སོགས་དང་ཅི་ནས་ཀྱང་མཐུན་པ་དང་འཚམས་ཐུབ་པ་བྱེད་དགོས་པ་དེ་རེད།
དེ་མིན་རྩོམ་རིག་གི་མི་སྣའི་སྐད་ཆ་དེ་མི་སྣའི་གཤིས་རྒྱུད་ཀྱི་ཁྱད་ཆོས་དང་
མཐུན་པར་བྱེད་དགོས། གཤིས་ཀ་མེད་པའི་མི་སྣ་ནི་ཤུགས་ཉམས་པ་ཞིག་ཡིན་
པ་དང་། མི་སྣའི་གཤིས་རྒྱུད་ནི་བརྩམས་བྱའི་དཔེ་མཚོན་ གྱི་ཁོར་ཡུག་དང་
དཔེ་མཚོན་དོན་རྐྱེན་ནང་གི་འགལ་བ་སྣ་ཚོགས་ཀྱི་ཕྱོགས་ནས་སྟོན་ཆོག་ལ།
མི་དང་རང་ཉིད་དབར་གྱི་འགལ་བའི་ནང་ནས་ཀྱང་སྟོན་ཆོག་པ་ཞིག་ཡིན་པ་
མ་ཟད། མི་སྣ་རང་ཉིད་ཀྱི་སྐད་ཆའི་ཐོག་ནས་ཀྱང་སྟོན་ཆོག་པ་ཞིག་ཡིན།
རྩོམ་པ་པོས་མི་སྣ་དག་ཀླད་པའི་ནོང་དུ་སྐྱེ་གྲུབ་བྱུང་མཚམས་སུ་ཁོ་ཚོ་ནི་རང་
ཚུགས་རང་བཞིན་དང་སྐྱེ་སྐྱོབས་ཀྱི་ནུས་པ་ལྡན་པ་ཞིག་ཡིན་དགོས་པ་དང༌།
ཁོ་ཚོའི་ལས་དབང་དེ་ རང་ཉིད་ཀྱི་གཤིས་རྒྱུད་ལ་གཞིགས་ནས་འཕེལ་རྒྱས་
གཏོང་དགོས་པ་བཅས་བྱ་དགོས་པ་ལས་རྩོམ་པ་པོས་རང་ཉིད་ཀྱི་འབྲི་བྱའི་མི་
སྣ་དག་ལ་བཙན་ཤེད་ཀྱིས་གཤིས་ཀ་དང་ལྡོག་འགལ་གྱི་བྱ་སྤྱོད་སྤེལ་དུ་འཇུག་
རྒྱུ་མེད་ལ། མི་སྣའི་གཤིས་རྒྱུད་དང་འགལ་བའི་སྐད་ཆ་ཡང་ཤོད་དུ་འཇུག་རྒྱུ་
མེད། དེ་ལྟར་མི་སྣའི་སྐད་ཆ་དེ་མི་སྣའི་གཤིས་རྒྱུད་ཀྱི་ཁྱད་ཆོས་དང་མཐུན་
པར་བྱེད་དགོས་པ་དེ་ཡིན། དཔེར་ན། མི་ལའི་མགུར་འབུམ་ནང་དུ་མི་ལ་
རས་པས་རང་གི་སློབ་མའམ། རྩོད་ཟླ། ཡོན་བདག་བཅས་དང་ཞལ་ཏ་དང་
དྲི་ལན་མཛད་སྐབས་གསུངས་པ་དང་། ཆོས་འཆད་སྐབས་གསུངས་པ་དེ་དག་
ནས་མི་ལ་རས་པའི་གཤིས་རྒྱུད་གསལ་བར་མཚོན་པ་དང་། མི་ལ་རས་པ་ནི་
དཀའ་བ་ཐུབ་ཅིང་སྙིང་རུས་དང་ལྡན་པའི་སྐྱེས་བུ་ཞིག་ཡིན་པས། ཁོང་གིས་
མཆོག་གསུམ་ལ་གཡོ་བ་མེད་པའི་དད་པ་དང་། འཁོར་བ་ལ་ཞེན་པ་ལོག་པའི་
འདུན་མ་བཅངས་ནས་ཟས་གོས་ངན་ངོན་ཙམ་གྱིས་འཚོ་བ་རོལ་བ་སོགས་མི་ལ་
རས་པའི་གཤིས་རྒྱུད་ཀྱི་ཁྱད་ཆོས་དེ་དག་མི་ལ་རས་པའི་སྐད་ཆའི་ནང་ནས་
གསལ་པོར་རིག་ཐུབ་པ་ཞིག་ཡིན།
མདོར་ན། མི་སྣའི་སྐད་ཆ་རང་མཚན་ཅན་དུ་བསྒྱུར་དགོས་ཞེས་པ་ནི།
401



ལེའུ་གསུམ་པ། བརྩམས་ཆོས་ཀྱི་སྐོར།
མི་སྣའི་ སྐད་ཆ་དེ་མི་སྣའི་དམིགས་བསལ་གྱི་འབྱུང་ཁུངས་ དང་། ལོ་ རྒྱུས།
ལས་གནས། སྤྱི་ཚོགས་ཀྱི་གནས་ཐོབ། སློབ་སྦྱོང་། བསམ་པའི་འཆར་ཚུལ་
དང་། གཤིས་རྒྱུད་ཀྱི་ཁྱད་ཆོས་དང་མཐུན་པར་བྱེད་དགོས་པ་ལས་ལྡོག་འགལ་
གྱི་སྐད་ཆ་བརྗོད་དུ་འཇུག་རྒྱུ་མེད་པ་དེ་ཡིན། དེ་ཡང་རྩོམ་པ་པོ་ལའོ་ཧྲེས་
གསུངས་པ་བཞིན་ “ ང་ཚོས་མི་སྣར་ གཤིས་རྒྱུད་དང་། ལས་ གནས། རིག་
གནས་ཀྱི་ཆུ་ཚད་མི་འདྲ་བ་སོགས་ཡོད་རྐྱེན། ཁོ་ཚོའི་སྐད་ཆར་ག་འདྲ་བྱས་
ནའང་རྩོམ་པ་པོས་བརྒྱ་ཁ་གཅིག་གཅོད་ཀྱིས་ཚང་མར་སྐད་ཆའི་བཤད་ཉམས་
གཅིག་ལྟར་བེད་སྤྱོད་གཏོང་རྒྱུ་མེད་ལ། ཤོད་སྟངས་གཅིག་གི་ཐོག་ནས་བརྗོད་
རྒྱུ་ཡང་མེད། རྩོམ་པ་པོས་ངེས་པར་དུ་མི་སྣའི་གནས་ཚུལ་མཐའ་དག་སེམས་
ནང་གདེང་ཚོད་ཡོད་པ་དང༌། ཤེས་རྟོགས་བྱེད་པ་དང༌། དེ་རྟིང་མི་སྣའི་སྐད་
ཆ་རྣམས་འབྲི་དགོས་པ་རེད། རྩོམ་པ་པོ་གཅིག་ནི་དངོས་གནས་ཀུན་ནུས་ཀྱིས་
འཁྲབ་སྟོན་པ་ཞིག་ཡིན་པ་མ་ཟད། སྨྱུ་གུ་གཅིག་ལ་བརྟེན་ནས་མི་སྣ་འདྲ་མིན་
སྣ་ཚོགས་ཀྱི་སྐད་ཆ་འབྲི་ཡི་ཡོད་ལ། དེ་དག་ཡང་མི་སྣ་དེའི་སྐད་ཆའི་ཁྱད་ཆོས་
དང་ཤིན་ཏུ་མཐུན་པ་ཞིག་བྱེད་ཀྱི་ཡོད་པ་རེད། སྐད་ཆ་ཤོད་རེས་བྱེད་པ་དེ་ནི་
མི་སྣའི་གཤིས་རྒྱུད་སོགས་རང་གིས་ངོ་སྤྲོད་བྱས་པ་ཞིག་ཡིན་ནོ”(《ངས་ཇི་
ལྟར་བྱས་ཏེ་སྐད་ཆ་སློབ་སྦྱོང་བྱས་པ་》ཅེས་པའི་ཤོག་གྲངས་191 - 192ལ་
གསལ་)ཞེས་གསུངས་ཡོད་པ་ལྟར་རེད། །
རྩོམ་རིག་གི་སྐད་ཆ་རང་མཚན་ཅན་དུ་བསྒྱུར་དགོས་པ་དེ། མི་སྣའི་སྐད་
ཆ་རང་མཚན་ཅན་དུ་བསྒྱུར་དགོས་པ་མ་ཟད། ད་དུང་རྒྱས་བཤད་དང་དོན་
བརྗོད་རང་བཞིན་གྱི་སྐད་ཆ་དེ་དག་རང་མཚན་ཅན་དུ་བསྒྱུར་རྒྱུ་དེ་ཚུད་ཡོད་
པ་ཞིག་ཡིན། ང་ཚོས་ཤེས་གསལ་ལྟར། རྩོམ་རིག་སྒྱུ་རྩལ་གྱིས་བརྩམས་པར་
བྱ་ཡུལ་མི་སྣ་དང་ཁོར་ཡུག་བྱ་དངོས་དང་བརྩེ་དུང་སོགས་ཅི་འདྲ་ཞིག་ཡིན་
རུང་དེ་དག་ཚང་མར་བྱེ་བྲག་གི་རང་བཞིན་དང་དམིགས་གསལ་གྱི་ཁྱད་ཆོས་
ལྡན་ཡོད་པ་ཞིག་ཡིན། དེར་བརྟེན་རྩོམ་པ་པོས་སྐད་ཆ་བེད་སྤྱོད་བྱེད་སྐབས་
402



རྩོམ་རིག་གི་རྣམ་བཤད།
མི་སྣའི་སྐད་ཆ་རང་མཚན་ཅན་དུ་བསྒྱུར་དགོས་ལ། དོན་བརྗོད་དང་རྒྱས་
བཤད་བྱེད་པའི་སྐད་ཆ་དེ་དག་ཀྱང་རང་མཚན་ཅན་དུ་བསྒྱུར་དགོས་པ་དེ་རེད།
དོན་བརྗོད་དང་རྒྱས་བཤད་བྱེད་པའི་སྐད་ཆ་རང་མཚན་ཅན་དུ་བསྒྱུར་དགོས་
ཞེས་པ་ནི་དོན་བརྗོད་བྱེད་སྐབས་ཀྱི་སྐད་ཆ་དེ་དག་གནད་དུ་འཁེལ་བ་དང༌།
དམིགས་བསལ་དོན་རྐྱེན་ནང་གི་དམིགས་བསལ་གྱི་བྱ་དངོས་དེ་དག་གི་ཐུན་
མོང་མ་ཡིན་ པའི་ཁྱད་ཆོས་ ཞིབ་ཕྲའི་སྒོ་ནས་མཚོན་པར་བྱེད་རྒྱུ་དེ་ནི་རང་
མཚན་ཅན་དུ་བསྒྱུར་རྒྱུ་དེ་རང་ཡིན། དཔེར་ན། ཁྱེད་ཉིད་ཀྱིས་ཞིང་པའི་
ཁུལ་གྱི་གནས་ཚུལ་ཞིག་རྩོམ་འབྲི་བྱས་ན། སྤྱི་ཚོགས་རྙིང་པའི་སྐབས་ཀྱི་ཞིང་
ཁུལ་དང་སྤྱི་ཚོགས་གསར་པའི་སྐབས་ཀྱི་ཞིང་ཁུལ་གྱི་རྣམ་པ་མི་འདྲ་བ་དང་
བྱང་ངོས་དང་ལྷོ་ངོས་ཞིང་ཁུལ་གྱི་རྣམ་པ་མི་འདྲ་བ། ཞིང་ཁུལ་དང་འབྲོག་
ཁུལ་གྱི་གནས་ཚུལ་མི་འདྲ་བ་མ་ ཟད། གྲོང་གསེབ་ཀྱི་ཞིང་ ཁུལ་ གཅིག་ལ་
མཚོན་ནའང་རྩོམ་པ་པོའི་ཡིད་དབང་དུ་བག་ཆགས་མི་འདྲ་བ་རེ་ཡོད་པ་རེད།
མདོར་ན་དུས་རབས་མི་འདྲ་བ་དང་དུས་སྐབས་མི་འདྲ་བ། ས་ཁུལ་མི་འདྲ་བ།
མི་མི་འདྲ་བ་སོགས་ཀྱི་འདྲེན་བྱེད་ལམ་དུ་གྲོང་གསེབ་ཀྱི་ཞིང་ཁུལ་མི་འདྲ་བ་རེ་
ཡོད་ལ། དེ་དག་ཚང་མར་ཡང་བྱེ་བྲག་རང་བཞིན་གྱི་ཁྱད་རྟགས་རེ་ཡོད། དེ་
ལྟར་རྩོམ་པ་པོས་རྩོམ་རིག་གི་སྐད་ཆ་བེད་སྤྱོད་བྱས་ཏེ་དེ་དག་གི་ཁྱད་ཆོས་
རྣམས་ཡང་དག་པའི་སྒོ་ནས་རྩོམ་འབྲི་ཞིབ་ཕྲ་བྱེད་དགོས་པ་དེ་རེད།
རྩོམ་པ་པོ་མི་འདྲ་བ་དང་རྩོམ་པ་པོའི་སྐད་ཆ་བེད་སྤྱོད་བྱེད་པའི་བྱང་
རྩལ་མི་འདྲ་བའི་དབང་གིས་རྩོམ་པ་པོ་རང་ཉིད་ལ་ཡང་དམིགས་བསལ་དང་
ཐུན་མོང་མ་ཡིན་པའི་སྐད་ཆའི་ཁྱད་ཆོས་ ལྡན་ ཡོད་ པ་ མ་ ཟད། ཕུལ་བྱུང་
བརྩམས་ཆོས་ནང་ནས་མཚོན་ཚུལ་དེ་ཤིན་ཏུ་གསལ་བ་ཞིག་ཡོད། བོད་རིགས་
ཀྱི་རྩོམ་རིག་གི་ལོ་རྒྱུས་ཐོག་ཏུ་བྱུང་བའི་གྲགས་ཅན་རྩོམ་པ་པོ་ས་སྐྱ་པན་ཌི་ཏ།
སངས་རྒྱས་རྒྱལ་མཚན། མདོ་མཁར་ཞབས་དྲུང་ཚེ་རིང་དབང་རྒྱལ་ སོགས་
ཀྱིས་རྩོམ་འབྲི་བྱས་པའི་བརྩམས་ཆོས་དེ་དག་ལ་རྩོམ་པ་པོ་རང་ངོས་ཀྱི་སྐད་ཆ་
403



ལེའུ་གསུམ་པ། བརྩམས་ཆོས་ཀྱི་སྐོར།
མངོན་གསལ་དོད་ལ་ཐུན་མོང་མ་ཡིན་པའི་ཁྱད་ཉམས་ལྡན་ཡོད་ལ། བརྩམས་
ཆོས་འགའ་རེའི་ཐོག་ཏུ་རྩོམ་པ་པོའི་མཚན་བྱང་བཀོད་མེད་ནའང་མི་རྣམས་
ཀྱིས་རྩོམ་ པ་ པོའི་ ཐུན་ མོང་མ་ཡིན་ པའི་ སྐད་ཆའི་ཁྱད་ཆོས་ལ་གཞིགས་ཏེ་
བརྩམས་ཆོས་འདི་ནི་རྩོམ་པ་པོ་འདི་དང་དེའི་བརྩམས་ཆོས་ཡིན་སྙམ་པའི་
རིགས་འདེད་བྱེད་ ཐུབ་ པའི་ ཚད་ དུ་ སླེབས་ ཡོད། འདིར་དཔེ་མཚོན་ ཙམ་
བཀོད་ན་འདི་ལྟར་སྟེ། རྩོམ་པ་པོ་སངས་རྒྱས་རྒྱལ་མཚན་གྱིས་མཛད་པའི་《མི་
ལའི་རྣམ་ཐར་》ནང་“ངའི་རུས་ཁྱུང་པོ། རིགས་ཇོ་སྲས། ང་རང་མི་ལ་རས་པ།
དང་པོ་ནི་ལས་ནག་པོ་ཡང་བྱས། བར་དུ་དཀར་པོ་ཡང་བྱས། ད་ལྟ་ལས་
དཀར་ནག་གཉིས་ཀ་དང་བྲལ་ཞིང་། ལས་ཀྱི་གཞི་ཟད་པས་མ་འོངས་པ་ན་
བྱེད་པར་མི་འགྱུར་བ་ཞིག་ཡིན་ཞིང༌། དེ་རྣམས་རྒྱས་པར་བཤད་ན་ལ་ལ་ནི་ངུ་
བྲོ། ལ་ལ་ནི་དགོད་བྲོ་བའི་རྒྱུ་མཚན་མང་པོ་ཡོད་ཅེས་”དང་། ཡང་“ ཕོ་ནོར་
རྣམས་ཨ་ཁུས་བྱས། མོ་ནོར་རྣམས་ ཨ་ནེས་བྱས། གཞན་རྣམས་ཕྱེད་མར་
བགོས་ཏེ། ཁྱེད་མ་སྨད་རྣམས་གསོ་རེས་བྱེད་ཟེར་ནས། ངེད་མ་བུ་གསུམ་ལ་
ནོར་དབང་རྒྱུ་མི་བྱུང་བའི་ཁར། དབྱར་ཞིང་ལས་བྱེད་དུས་ ཨ་ ཁྱུའི་ གཡོག་
དགུན་བལ་ལས་བྱེད་དུས་ཨ་ནེའི་གཡོག་ལྟོ་ཁྱིའི་ལྟོ་ལ་ལས་བོང་ལས། གོས་
རྡུལ་ཕྲག་ཐག་ཆད་པ་གྲེས་མའི་སྐེ་རགས་བཅིངས་པ་གྱོན་ནས། ལས་དལ་མེད་
བྱེད་དགོས་བྱུང་བས་ཡན་ལག་རྣམས་སེར་ཀར་སོང་། ལྟོ་གོས་ངན་པའི་སྟོབས་
ཀྱིས་ཁ་མདོག་སྐྱ་ལ་ཤ་རིད་པ། སྐྲ་དང་པོ་གསེར་གཡུའི་རལ་བ་ཉེ་ལེ་བ་ལ།
ཕྱིས་སྐྱ་བོ་བསེང་བསེང་ཤིག་སྲོའི་རལ་བ་ཉིལ་ལེ་བ་བྱུང་བས། མཐོང་བ་དང་
ཐོས་པའི་མི་སེམས་ཆུང་ཀུན་མཆི་མ་འཆོར་བ་དང་། ཨ་ཁུ་དང་ཨ་ནེ་ལ་ལྐོག་
ལབ་དིར་རེ་བ་བྱུང་རུང་ འཛེམས་མེད་བྱས། ངེད་མ་སྨད་ལ་སྡུག་པོ་རང་
བཏང་བས། ཨ་མས་ཨ་ནེ་ལ་ཁྱུང་ཚ་དཔལ་འགྲན་དུ་མི་འདུག་བདུད་མོ་སྟག་
འགྲན་དུ་འདུག་བྱས་པས། ཨ་ནེ་ལ་བདུད་མོ་སྟག་འགྲན་དུ་མིང་ཆགས། དེ་
དུས་འཇིག་རྟེན་པའི་གཏམ་དཔེ་ལ། མི་བདག་བདག་ཏུ་རེ། བདག་པོ་སྒོ་
404



རྩོམ་རིག་གི་རྣམ་བཤད།
ཁྱིར་འདོན་ཟེར་བ་དེ་ངེད་མ་སྨད་ལ་བྱུང་ཟེར་རྩོམ་འབྲི་བྱས་ཡོད་པའི་སྐད་ཆ་
འདི་དག་ནི་ཆེས་ཁྱད་དུ་འཕགས་པ་ཞིག་བྱུང་ཞིང༌། ཚིག་རྣམས་གནད་དུ་
འཁེལ་བ། རང་མཚན་ཅན་དུ་བསྒྱུར་ལ་གསོན་ཉམས་དོད་པ་ཞིག་བྱུང་ཡོད།
རྩོམ་པ་པོས་“ ལས་ནག་པོ་དང་དཀར་པོ་” ཞེས་ཚིག་གཉིས་ཀྱིས་དེ་སྔོན་བྱས་
ཟིན་པའི་ལས་ཀ་རྣམས་བསྟན་པ་དང་། ལས་ཀ་དེ་དག་གི་བརྒྱུད་རིམ་ནི་“ལ་
ལ་ངུ་བྲོ། ལ་ལ་དགོད་བྲོ་”ཞེས་པའི་མཇུག་འབྲས་དང་རྒྱུ་མཚན་རྣམས་གསལ་
སྟོན་བྱས་པ་དང་། དེའི་གཤམ་གྱི་ནང་དུ་ཚིག་རྙོག་མང་པོ་མི་དགོས་པར་“ ཕོ་
ནོར་དང་མོ་ནོར་” ཞེས་པའི་ཚིག་གཉིས་ཀྱིས་ཁྱིམ་ཚང་དེའི་རྒྱུ་དངོས་རྣམས་
གསལ་སྟོན་བྱས་པ་དང་། རྒྱུ་དངོས་དེ་དག་ཨ་ཁུ་དང་ཨ་ནེ་གཉིས་ཀྱིས་བགོས་
ཚར་རྗེས་བརྩམས་ཆོས་ནང་བརྗོད་པར་བྱ་བའི་མི་སྣའི་ལས་དབང་དེ་“ གསོ་
རེས་བྱེད་”ཅེས་པའི་ཚིག་འབྲུ་གཉིས་ཀྱིས་བསྟན་པ་དང༌། འཚོ་བ་ཉམ་ཐག་གི་
གནས་སུ་ལྷུང་བའི་གནས་ཚུལ་དེ་རྣམས་རྩོམ་པ་པོས་“ཁྱིའི་ལྟོ་ལ་ལས་བོང་
ལས་” “གོས་ཧྲུལ་ཕྲག་ཐག་ཆད་པ་” “ མདོག་སྐྱ་ལ་ཤ་རིད་པ་” “ ཤིག་སྲོའི་རལ་
བ་ཉི་ལེ་བ་བྱུང་”ཞེས་པ་ཞིབ་གསལ་དུ་བསྟན་པ་མ་ཟད། མི་སྣའི་ལས་དབང་
གི་མཇུག་འབྲས་དེ་“ མི་བདག་བདག་ཏུ་རེ། བདག་པོ་སྒོ་ཁྱིར་འདོན་”ཞེས་
པའི་སྐད་ཆ་ལས་མཚོན་པར་བྱས་ཡོད་ལ། རྩོམ་པ་པོས་ཚིག་ཉུང་དོན་ཟབ་
པའི་སྒོ་ནས་ཀློག་པ་པོར་མྱོང་བའི་བྲོ་བ་རྫོགས་རྒྱུ་མེད་པ་ཞིག་ཡོང་ཐུབ་པ་བྱས་
ཡོད། གོང་སྨོས་སྐད་ཆ་དེ་དག་ནས་ང་ཚོས་རྩོམ་པ་པོའི་ཐུན་མོང་མ་ཡིན་པའི་
སྐད་ཆའི་ཁྱད་ཉམས་དང་རང་གཤིས་མཐོང་ཐུབ་པ་དང༌། རྩོམ་པ་པོས་སྐད་
ཆ་བེད་སྤྱོད་བྱེད་པའི་བྱང་རྩལ་ཡང་མཐོང་ཐུབ་པ་ཞིག་ཡིན།
དེས་ན་ང་ཚོས་རྩོམ་རིག་སྒྱུ་རྩལ་བརྩམས་ཆོས་ནང་གི་སྐད་ཆའི་ཁྱད་ཆོས་
དེ་དངོས་འབྲེལ་ཤེས་རྟོགས་དང་ཁོང་དུ་ཆུད་པར་བྱེད་དགོས་ན། སྤྱི་མཚན་གྱི་
ཐ་སྙད་དང་རྩ་དོན་འགའ་རེ་ལ་བརྟེན་ནས་འགྲུབ་ཐུབ་པ་ཞིག་མ་ཡིན་པས་
ངེས་པར་དུ་དུས་རབས་མི་འདྲ་བ་དང༌། རྩོམ་པ་པོ་མི་འདྲ་བ། བརྩམས་ཆོས་
405



ལེའུ་གསུམ་པ། བརྩམས་ཆོས་ཀྱི་སྐོར།
མི་འདྲ་བ་རྣམས་དང་ཟུང་འབྲེལ་བྱས་ཏེ་ཞིབ་ཕྲའི་དབྱེ་འབྱེད་དང་ཞིབ་འཇུག་
བྱེད་རྒྱུ་དེ་ནི་རྩོམ་རིག་སྒྱུ་རྩལ་སྐད་ཆའི་ཁྱད་ཆོས་ཤེས་རྟོགས་བྱེད་རྒྱུར་ཤིན་ཏུ་
གལ་ཆེ་བའི་གནད་ཅིག་ཡིན་ནོ།
གསུམ་པ། རྩོམ་རིག་གི་སྐད་ཆ་སློབ་སྦྱོང་དང་
བཙོ་སྦྱང་དང་ལས་སྣོན་བྱ་རྒྱུའི་སྐོར།
རྩོམ་རིག་གི་སྐད་ཆ་ནི་འགྱུར་མེད་སོར་གནས་ཤིག་མ་ཡིན་པར་དེ་ནི་སྤྱི་
ཚོགས་ཀྱི་འཚོ་བ་དང་རྩོམ་རིག་སྒྱུ་རྩལ་གྱི་འཕེལ་རྒྱས་དང་བསྟུན་ཏེ་རྒྱུན་ཆད་
མེད་པར་ཕུན་སུམ་ཇེ་ཚོགས་དང་འཕེལ་རྒྱས་འགྲོ་བཞིན་ཡོད་པ་རེད། རྩོམ་པ་
པོས་ངལ་བར་མི་འཛེམས་པ་དང་འབད་བརྩོན་ཆེན་པོས་རང་ཉིད་ཀྱི་སྐད་ཆ་
ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱས་ན་གཞི་ནས་བརྩམས་ཆོས་ཀྱི་
སྐད་ཆ་དེ་དག་གསོན་ཉམས་དོད་པ་དང༌། སྐྱེས་སྟོབས་ཀྱི་དཔལ་འབར་བ།
སྣེ་མང་ཕུན་སུམ་ཚོགས་པ་ཞིག་རྒྱུན་འཁྱོངས་བྱེད་ཐུབ་ཀྱི་རེད། བློ་མཐུན་མའོ་
ཙེ་ཏུང་གིས་རྩོམ་རིག་གི་སྐད་ཆ་ཕུན་སུམ་ཚོགས་སུ་གཏོང་བ་དང་སློབ་སྦྱོང་
བྱེད་པའི་ ཐབས་ལམ་གསུམ་ཡོད་ ཅེས་གསུངས་པ་སྟེ། “ གཅིག་མི་དམངས་
མང་ཚོགས་ཀྱི་ས་ནས་སྐད་ཆ་སྦྱང་དགོས་ཀྱི་རེད། མི་དམངས་ཀྱི་མིང་ཚིག་ནི་
ཧ་ཅང་ཕུན་སུམ་ཚོགས་པ་དང་། སྐྱེས་སྟོབས་ཀྱི་དཔལ་འབར་བ། འཚོ་བ་
དངོས་མཚོན་ཐུབ་པ་བཅས་རེད་” གཉིས་པ་“ཕྱི་རྒྱལ་གྱི་སྐད་ཆའི་ནང་ནས་ང་
ཚོར་མཁོ་བ་རྣམས་ལེན་དགོས་ཀྱི་རེད། ང་ཚོས་ཕྱི་རྒྱལ་གྱི་སྐད་ཆ་རྣམས་ཨུ་
བཙུགས་ཀྱིས་མི་ལེན་པ་དང༌། ཡང་ན་རང་སྣང་གང་ཤར་གྱིས་བེད་སྤྱོད་མི་
བྱེད་པར་ཕྱི་རྒྱལ་གྱི་སྐད་ཆའི་ནང་གི་ལེགས་ཆ་དང༌། ང་ཚོར་མཁོ་བ་རྣམས་
ལེན་དགོས་ཀྱི་རེད་” “གསུམ་པ། ང་ཚོས་སྔ་རབས་ཀྱི་མི་རྣམས་ཀྱི་སྐད་ཆའི་
406



རྩོམ་རིག་གི་རྣམ་བཤད།
ནང་ནས་སྐྱེས་སྟོབས་ཡོད་པ་རྣམས་ཀྱང་ལེན་དགོས་ཀྱི་རེད་”(《མའོ་ཙེ་ཏུང་
གསུང་རྩོམ་གཅེས་བསྡུས་》དེབ་གསུམ་ པའི་ ཤོག་ གྲངས་82ལ་ གསལ་》ཅེས་
གསུངས་ཡོད་པ་ལྟར། དེ་ནི་སྙན་ངག་པ་དང་རྩོམ་པ་པོས་རང་ཉིད་ཀྱི་རྩོམ་
རིག་གི་སྐད་ཆ་ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱེད་པའི་ཐབས་ལམ་
གསུམ་པོ་དེ་ཡིན་ནོ།།
1. མི་དམངས་ཀྱི་ས་ནས་སྐད་ཆ་སློབ་སྦྱོང་བྱེད་དགོས།
རྩོམ་རིག་གི་སྐད་ཆ་དེ་གང་ནས་བྱུང་བ་རེད་ཅེ་ན། དེ་ནི་མི་དམངས་
མང་ཚོགས་ཀྱི་སྐད་ཆའི་ནང་ནས་བཙོ་སྦྱང་བྱས་ཏེ་བྱུང་བ་ཞིག་ཡིན། ཀོར་
ཀིས་“ང་ཚོས་སྐད་ཆ་ལ་རྩོམ་རིག་སྒྱུ་རྩལ་གྱི་སྐད་ཆ་དང་མི་དམངས་མང་ཚོགས་
ཀྱི་སྐད་ཆ་ཞེས་དབྱེ་འབྱེད་བྱས་པ་དེ་ནི་སྐད་ཆའི་ནང་དུ་ཞུན་བརྡར་བྱས་མེད་
པའི་སྐད་ཆ་དང་མཁས་དབང་ཆེན་མོས་ཞུན་བརྡར་བྱས་ཟིན་པའི་སྐད་ཆ་ཞེས་
པའི་དོན་སྙིང་བརྗོད་པ་ཙམ་ཁོ་ན་ཡིན་”(《ངས་ཇི་ལྟར་བྱས་ཏེ་སྐད་ཆ་སློབ་
སྦྱོང་བྱས་པ་》ཅེས་པའི་ཤོག་གྲངས་57ལ་གསལ་)ཞེས་གསུངས། དེ་ལྟར་མི་
དམངས་མང་ཚོགས་ཀྱི་སྐད་ཆ་ནི་བླངས་ན་རྫོགས་ཡས་མེད་པའི་རྒྱུ་ཆའི་གཏེར་
མཛོད་ལྟ་བུ་ཞིག་ཡིན་པ་དང་རྩོམ་རིག་གི་སྐད་ཆའི་འབྱུང་ཁུངས་ཡང་ཡིན།
དུས་རབས་མི་འདྲ་བ་དང༌། དུས་སྐབས་མི་འདྲ་བའི་ནང་དུ་རྩོམ་པ་པོའི་ལག་
ལེན་དངོས་ཀྱི་ཐོག་ནས་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུ་དེ་
ནི་གལ་འགངས་ཆེ་བའི་གནད་ཅིག་ཡིན་པ་ར་སྤྲོད་བྱས་ཡོད་པ་རེད། དེང་
སྐབས་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུ་དེ་ནི་དམིགས་བསལ་
གྱི་དོན་སྙིང་ཆེན་པོ་ལྡན་ཡོད། །
སྤྱི་ཚོགས་རིང་ལུགས་ཀྱི་རྩོམ་རིག་ནི་རྒྱ་ཆེའི་མི་དམངས་མང་ཚོགས་ལ་
ཞབས་འདེགས་ཞུ་དགོས་པ་དང་། རྩོམ་པ་པོས་བརྩམས་ཆོས་གསར་རྩོམ་བྱེད་
རྒྱུ་དེ་ནི་མི་སྣ་ཉུང་ཤས་ཤིག་གིས་བལྟ་ཕྱིར་རྩོམ་འབྲི་བྱས་པ་ཞིག་མ་ཡིན་པར་
ཆེས་རྒྱ་བའི་མི་དམངས་མང་ཚོགས་ཀྱིས་བལྟ་ཀློག་དང་ཤེས་རྟོགས་བྱེད་ཐུབ་པ་
407



ལེའུ་གསུམ་པ། བརྩམས་ཆོས་ཀྱི་སྐོར།
མ་ཟད། ཁོ་ཚོས་དང་ལེན་བྱེད་ཐུབ་པ་ཞིག་བྱེད་དགོས། དེ་ནི་ཅི་སྨེ་ཐེ་ལུའོ་
ཕུས་གསུངས་པ་བཞིན་ “ དཔེ་དེབ་ ཐོག་གི་སྤྱི་འགྲོས་ལ་མ་བརྟེན་པར་ མང་
ཚོགས་ཀྱི་ལས་དོན་ཆེད་དུ་འཐབ་རྩོད་བྱེད་མཁན་འོ ཐབ་འཛིང་པ་རྣམས་ཀྱི་
སྐད་ཆའི་ཐོག་ནས་མང་ཚོགས་དང་གླེང་མོལ་བྱེད་ཤེས་པ་ཞིག་བྱེད་དགོས་ཀྱི་
རེད། འཐབ་འཛིང་པ་དེ་ཚོའི་ཚིག་རེ་རེ་བཞིན་དང༌། བསམ་པ་རེ་རེ་བཞིན་
ཚང་མས་མང་ཚོགས་ཁྲི་སྟོང་མང་པོའི་བསམ་པ་དང་བསམ་ཚུལ་མཚོན་ཐུབ་ཀྱི་
ཡོད་པ་ རེད” ཅེས་ གསུངས། མི་དམངས་ མང་ ཚོགས་ ཀྱི་ གནས་ཚུལ་ ཤེས་
རྟོགས་བྱེད་དགོས་ན་ཁོ་ཚོ་དང་མཉམ་དུ་འདྲེས་དགོས་པ་རེད། ང་ཚོས་ངེས་
པར་དུ་འཚོ་བ་དངོས་ཀྱི་ནང་ནས་སྐད་ཆ་སློབ་སྦྱོང་བྱེད་དགོས་པ་དེ་ནི་ཆེས་
མངོན་གསལ་དོད་པའི་གནད་དོན་ཞིག་ཡིན། རྩོམ་པ་པོས་འབྲི་བྱའི་ཡུལ་ཏུ་
གྱུར་པའི་མི་ཞིག་ལ་མཚོན་ན། མི་སྣ་དེའི་གནས་ཚུལ་ཤེས་རྟོགས་བྱེད་པ་དང་།
མི་སྣ་དེའི་སྐད་ཆ་ལ་བསམ་གཞིགས་བྱེད་དགོས་པས་དོན་དངོས་ཐོག་འཚོ་བ་
དངོས་དེ་མེད་ན་སྐད་ཆ་ཡང་ཡོང་མི་ཐུབ་པ་སྟེ། དེ་ནི་རྩོམ་པ་པོ་ལའོ་ཧྲེས་
གསུངས་པ་བཞིན་“ང་ཚོས་འཚོ་བའི་ཁྲོད་ནས་སྐད་ཆ་སྦྱོང་དགོས། གལ་ཏེ་
ངས་ཞིང་པ་ཞིག་འབྲི་ན། ང་ངེས་པར་དུ་ཞིང་སྡེར་འགྲོ་དགོས། དེ་ཡང་ཞིང་
སྡེར་སོང་ནས་ཞིང་པ་ཚོས་བཤད་པར་དགའ་བའི་སྐད་ཆ་འགའ་ཟིན་ཐོར་
བཀོད་པ་ཙམ་གྱིས་ཕན་མི་ཐོགས་ཏེ། ངའི་ལས་འགན་གཙོ་བོ་ནི་ཞིང་པའི་
འཚོ་བར་བལྟ་རྒྱུ་དེ་ཡིན། འཚོ་བ་མེད་ན་སྐད་ཆ་མེད་”(《ངས་སྐད་ཆ་ཇི་ལྟར་
སྦྱང་པ་ཡིན་》)ཅེས་གསུངས་པ་ལྟར་རོ། དེས་ན་འཚོ་བ་དངོས་ཀྱི་ནང་ནས་
སྐད་ཆ་བཙལ་དགོས་པ་དང༌། དེ་ལྟར་བྱས་ཚེ་སྐད་ཆ་དེ་དག་ལ་རྩ་བ་ཡོད་པ་
དང་གནད་དུ་འཁེལ་བ་ཞིག་ཡོང་ཐུབ་ཀྱི་རེད། དེར་བརྟེན་སྐད་ཆ་སློབ་སྦྱོང་
བྱེད་རྒྱུ་དེ་ཡང་འཚོ་བར་ཉམས་ལེན་བྱེད་རྒྱུ་དེ་དང་ཁ་བྲལ་ཐབས་གཏན་ནས་
མེད་པ་ཞིག་ཡིན། །
རྩོམ་པ་པོས་བརྩམས་ཆོས་ནང་དུ་རྟག་ཏུ་དམངས་ཁྲོད་ལས་བྱུང་བའི་
408



རྩོམ་རིག་གི་རྣམ་བཤད།
གཏམ་དཔེ་བེད་སྤྱོད་གང་ལེགས་བྱས་ཏེ་རང་གི་བརྗོད་འདོད་པའི་བློ་རྣམས་
མཚོན་པར་བྱེད་པ་དང༌། གཏམ་དཔེ་ནི་ངལ་རྩོལ་མང་ཚོགས་ཀྱི་དུས་ཡུན་
རིང་པོའི་འཚོ་བའི་ལག་ལེན་ནང་ནས་ཐོབ་པའི་ངོས་འཛིན་དང་ཉམས་མྱོང་
ཕྱོགས་བསྡོམས་བྱས་པའི་གདམས་ཚིག་ལྟ་བུ་ཞིག་ཡིན། དམངས་ཁྲོད་ཀྱི་རྩོམ་
རིག་ནི་རྩོམ་པ་པོའི་རྩོམ་རིག་གི་མྱུ་གུ་ལྟ་བུ་ཡིན་པ་དང་། དེའི་ཁྱད་ཆོས་ནི་
མང་ཚོགས་ཀྱིས་ཐུན་མོང་དུ་ངག་ཐོག་ནས་གསར་བསྐྲུན་བྱས་པ་ཞིག་དང་ངག་
རྒྱུན་དུ་དར་བ་ཞིག་ཡིན་པ་མ་ཟད། དེ་དག་ལ་རྒྱུན་ཆད་མེད་པར་བཟོ་བཅོས་
དང་ལེགས་བསྒྲིགས་བྱས་པ་ཞིག་ཀྱང་ཡིན་སྟབས་དེ་ལ་མི་དམངས་ཀྱིས་ངག་
ཐོག་ནས་གསར་རྩོམ་བྱས་པའང་ཟེར། ཀོར་ཀིས་“ དམངས་ཁྲོད་ཀྱི་རྩོམ་རིག་
ནི་ངལ་རྩོལ་མང་ཚོགས་ཀྱིས་ངག་ཐོག་ནས་གསར་རྩོམ་བྱས་པ་ཞིག་རེད་” ཅེས་
དང༌། ད་དུང་ཁོང་གིས་“ དེ་ནི་རྒྱ་ཆེའི་མང་ཚོགས:ཚོས་ཐོན་སྐྱེད་ངལ་རྩོལ་
དང་སྤྱི་ཚོགས་འཚོ་བའི་ཉམས་མྱོང་གི་ཁྲོད་ནས་འཚོལ་བསྡུ་བྱས་པའི་ཤེས་ཡོན་
གྱི་སྤྱི་བསྡོམས་ཡིན་”ཞེས་གསུངས་ཡོད་པ་རེད། དམངས་ཁྲོད་རྩོམ་རིག་གིས་
དུས་རབས་རིམ་བྱུང་དུ་རྩོམ་རིག་འཕེལ་རྒྱས་འགྲོ་བར་གལ་ཆེའི་ནུས་པ་བཏོན་
ཡོད་ཅིང་། རྩོམ་འབྲི་མཁན་མི་ཉུང་བ་ཞིག་གིས་རང་ཉིད་ཀྱི་གསར་རྩོམ་བྱ་བ་
དེ་ཕྱི་ཚུལ་རིང་ལུགས་ཀྱི་ལམ་གུ་དོག་པོར་གྱུར་བའི་སྐབས་སུ་རྟག་ཏུ་དམངས་
ཁྲོད་རྩོམ་རིག་ལས་ཁྲག་དྲོན་བླངས་པར་བརྟེན་འཕེལ་རྒྱས་གསར་པ་ཞིག་ཡོང་
གི་ཡོད། ལུའུ་ཞུན་གྱིས་“རྩོམ་རིག་རྙིང་པ་རྣམས་ཉམས་རྒུད་དུ་འགྲོ་སྐབས་སུ་
དམངས་ཁྲོད་རྩོམ་རིག་དང་ཕྱི་རྒྱལ་གྱི་རྩོམ་རིག་ལས་བསྡུ་ལེན་བྱས་པར་བརྟེན་
ནས་འཕོ་འགྱུར་གསར་པ་ཞིག་བྱུང་བའི་དཔེ་དེ་འདྲ་ནི་རྩོམ་རིག་གི་ལོ་རྒྱུས་
ཐོག་ཏུ་རྟག་ཏུ་མཐོང་རྒྱུ་ཡོད་པ་ཞིག་རེད་”ཅེས་གསུངས་མྱོང་ཡོད། དམངས་
ཁྲོད་ཀྱི་རྩོམ་རིག་ལ་རྣམ་པ་མི་འདྲ་བ་ཤིན་ཏུ་མང་། དཔེར་ན། ལྷ་སྒྲུང་དང་
ཤོད་རྒྱུན། སྒྲུང་། གཞས་ཚིག། གཏམ་དཔེ་སོགས་ཡོད་པ་ དང་ཚིག་སྦྱོར་
བྱེད་སྟངས་ཀྱི་ཐད་ནས་བཤད་ནའང་དམངས་ཁྲོད་ཀྱི་རྩོམ་རིག་ནི། རྣམ་པ་
409



ལེའུ་གསུམ་པ། བརྩམས་ཆོས་ཀྱི་སྐོར།
གསར་ཞིང༌། སྙན་འཇེབས་ལྡན་པ་དང་། ཟོལ་མེད་བག་ཆགས་པ། ཚིག་
སྦྱོར་བདེ་ཞིང་གོ་སླ་བ་བཅས་ཀྱི་ཁྱད་ཆོས་ལྡན་ཡོད་པས། ཀོར་ཀྱིས་ཀྱང་“ཁྱོད་
ཚོས་ཡིད་གཟབ་ཀྱིས་མང་ཚོགས་ཀྱི་ཕལ་སྐད་ལ་སློབ་སྦྱོང་བྱས་ཏེ་བབ་ཆགས་
ཤིང་གོ་བདེ་བ། སྙན་འཇེབས་དང་གསོན་ཉམས་ལྡན་པའི་ཚིག་སྦྱོར་བེད་སྤྱོད་
བྱ་རྒྱུར་འབད་བརྩོན་གྱིས་བརྗོད་ཚིག་གཅིག་གཉིས་ཀྱིས་ལུས་ངག་ཡིད་གསུམ་
གྱི་ཁྱད་ཆོས་མཚོན་པར་བྱེད་དགོས་”ཞེས་དང༌། “རྩོམ་རིག་ནི་རྗོད་བྱེད་ཚིག་
གི་སྒྱུ་རྩལ་རེད་” ཅེས་གསུངས། དེ་བཞིན་རང་རེའི་སྔོན་བྱོན་རྩོམ་རིག་མཁས་
ཅན་མི་ཉུང་བ་ཞིག་གིས་མང་ཚོགས་ཀྱི་སྐད་ཆ་སློབ་སྦྱོང་གནང་རྒྱུར་དོ་འཁུར་
ཆེན་པོ་མཛད་དེ་རྩོམ་འབྲིའི་ཕྱག་ལེན་དངོས་ཀྱི་ཐོག་ནས་རང་རང་སོ་ སོའི་
བརྩམས་ཆོས་ དག་ཀྱང་ མང་ཚོགས་ཀྱི་ ཁ་ རྒྱུན་ དང་ ཡོངས་ སུ་ གཅིག་མཐུན་
མཛད་པ་ཡང་ཡོད། དཔེར་ན། རྒྱལ་དབང་སྐུ་ཕྲེང་དྲུག་པ་ཚངས་དབྱང་རྒྱ་
མཚོའི་《མགུར་ གླུ་》དང༌། པཎ་ཆེན་ སྐུ་ཕྲེང་བདུན་པ་ བསྟན་པའི་ཉི་མས་
མཛད་པའི་《ཁ་ཆེ་ཕ་ལུའི་བསླབ་བྱ་དངོས་གྲུབ་ཆུ་མིག་》སོགས་ཇི་སྙེད་ཅིག་
ཡོད། རྩོམ་པ་པོས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུར་ཤིན་ཏུ་གཙིགས་
ཆེན་གནང་ཡོད་རྐྱེན་བརྩམས་ཆོས་དེ་རིགས་ཚིག་སྦྱོར་སྙན་ཞིང་འཇེབས་ལ་
དོན་གོ་སླ་བ། མི་སུས་ཀྱང་བལྟ་ཐུབ་པ་དང་དོན་རྟོགས་ཐུབ་པ་ཞིག་བྱུང་ཡོད།
རྒྱལ་དབང་ཚངས་དབྱང་རྒྱ་མཚོའི་《མགུར་གླུ་》ལས།
“བྲིས་པའི་ཡིག་གེ་ནག་ཆུང་། །
ཆུ་དང་ཐིགས་པས་འཇིག་སོང་།
མ་བྲིས་སེམས་ཀྱི་རི་མོ།
བསུབས་ཀྱང་ཟུབ་རྒྱུ་མི་འདུག་” ཅེས་པ་དང་། དབུས་གཙང་ཁུལ་དུ་
དར་ཁྱབ་ཆེ་བའི་དམངས་ཁྲོད་ཀྱི་གཞས་ཚིག་ནང་དུ།
“ཆུང་འདྲིས་ང་གཉིས་གཏམ་དེ།
རྡོ་ལ་རི་མོ་བྲིས་ཡོད།
410



རྩོམ་རིག་གི་རྣམ་བཤད།
ཆར་པ་ལོ་གསུམ་བབས་ཀྱང༌།
རི་མོ་ཡལ་ས་མ་རེད་”ཅེས་པ་ལྟ་བུའི་ཚིག་སྦྱོར་བྱེད་སྟངས་དེ་དག་ཤིན་ཏུ་
འདྲ་བ་ཞིག་ཡིན། དམངས་ཁྲོད་ཀྱི་རྩོམ་རིག་དེས་མི་དམངས་མང་ཚོགས་ཀྱི་
འཚོ་བ་དང་རེ་སྨོན་མཚོན་ཞིང༌། མང་ཚོགས་ཀྱི་བློ་གྲོས་དང་སྒྱུ་རྩལ་གྱི་འཇོན་
ཐང་ཕྱོགས་གཅིག་ཏུ་བསྡུས་ཡོད་ལ། མང་ཚོགས་མཉམ་སྡེབ་ཀྱིས་དགའ་ཞེན་
དང་ཉར་ཚགས་ཀྱང་བྱེད་ཀྱི་ཡོད་པ་དང༌། དུས་མཚུངས་ཁོ་ཚོ་ནི་རྩོམ་རིག་
དེའི་བཟོ་བཅོས་མཁན་དང་། དར་ ཁྱབ་ གཏོང་མཁན། བརྒྱུད་ སྤྱོད་བྱེད་
མཁན། དེ་བཞིན་ཆེས་རྩ་བར་གྱུར་པའི་ལོངས་སྤྱོད་མཁན་བཅས་ཀྱང་ཡིན་
པས། དམངས་ཁྲོད་རྩོམ་རིག་ནི་དུས་གཏན་དུ་མང་ཚོགས་ཀྱི་སེམས་ནང་དུ་
གསོན་པོར་གནས་ཤིང་ངག་སྒྲོས་སུ་རྒྱུན་འབྱམས་སུ་དར་བ་ཞིག་ཡིན་ལ། ངག་
ཐོག་གི་བརྗོད་ཚིག་དེ་དག་གིས་ཆེས་རྟོགས་སླ་བའི་སྒོ་ནས་འདུ་ཤེས་མངོན་པར་
བྱེད་པའི་སྒྱུ་རྩལ་གྱི་ལག་ཆ་ཞིག་ཏུ་གྱུར་བ་དང༌། དེ་ནི་དར་ཁྱབ་འགྲོ་མགྱོགས་
ལ་བློར་འཛིན་བདེ་བས་མང་ཚོགས་ཚོས་དེ་བེད་སྤྱད་ནས་ཁོ་ཚོ་རང་ཉིད་ཀྱིས་
སྤྱི་ཚོགས་ཀྱི་ཆབ་སྲིད་དང༌། དཔལ་འབྱོར། ཆོས་ལུགས་སོགས་ཕྱོགས་གང་
ཅིར་འཛིན་པའི་ལྟ་ཚུལ་དང་སྣང་འཆར། དེ་བཞིན་ཁོ་ཚོའི་འཚོ་བ་སྤྱོད་སྟངས།
ཡུལ་གོམས་གཤིས་ལུགས། རེ་འདོད་དང་བསམ་ཚུལ་བཅས་གང་ཅི་མངོན་
ཐུབ་པ་བྱེད་ཀྱི་ཡོད་ ཅིང་། རྩོམ་ ཐབས་དེ་རིགས་དུས་རྟག་ ཏུ་ཁོ་ཚོའི་ཡིད་
ཁམས་སུ་བརྟན་པོར་གནས་ཏེ་གསོན་ཉམས་ལྡན་པའི་ངང་ནས་མང་ཚོགས་ཀྱི་
སྣེ་མང་ཕུན་སུམ་ཚོགས་པའི་སྒྱུ་རྩལ་གྱི་རྣམ་པའི་ཁྲོད་དུ་མུ་མཐུད་འཕེལ་རྒྱས་
འགྲོ་བ་དང༌། དམངས་གཞས་དང༌། གཏམ་དཔེ། ངག་རྒྱུན་སྒྲུང་གཏམ་ལ་
སོགས་པ་ནི་དོན་དངོས་འཚོ་བའི་གནད་དོན་མངོན་རྒྱུར་སྟབས་བདེ་བ་དང༌།
དུས་ཐོག་ཏུ་འཁེལ་ཞིང་ཆགས་སྡང་གསལ་བའི་ཁྱད་ཆོས་ལྡན་པ་རྣམས་གཅིག་
བསྡུས་ཀྱིས་བསྟན་ཡོད་ལ་དེ་དག་གི་སྐད་ཆ་ཡང་ཤིན་ཏུ་ཕུན་སུམ་ཚོགས་པ་
ཞིག་ཡིན། ཀོར་ཀིས་“ རྩོམ་རིག་ལོ་རྒྱུས་འཕེལ་རྒྱས་ཀྱི་དོན་དངོས་ལ་བརྟེན་
411



ལེའུ་གསུམ་པ། བརྩམས་ཆོས་ཀྱི་སྐོར།
ནས་རྗོད་བྱེད་ཚིག་སྦྱོར་གྱི་སྒྱུ་རྩལ་ནི་ཐད་ཀར་མིའི་རིགས་ཀྱི་ངལ་རྩོལ་དང་
མཉམ་དུ་བྱུང་བ་ཞིག་ཡིན་”ཞེས་གསུངས་པ་རེད། དེས་ན་རྩོམ་པ་པོས་རང་
ཉིད་ཀྱི་སྐད་ཆ་ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱེད་པའི་ཚེ་རྒྱ་ཆེའི་
མི་དམངས་མང་ཚོགས་ཀྱི་ས་ནས་སློབ་སྦྱོང་བྱེད་དགོས་པ་མ་ཟད། དམངས་
ཁྲོད་ཀྱི་རྩོམ་རིག་ནང་ནས་ཀྱང་སློབ་སྦྱོང་བྱེད་དགོས་པ་ཞིག་ཡིན། །
ང་ཚོས་བརྗོད་ཡག་གིས་མི་དམངས་མང་ཚོགས་ཀྱི་སྐད་ཆ་དེ་རྩོམ་རིག་གི་
སྐད་ཆའི་འབྱུང་ཁུངས་ཡིན་ཞེས་པ་ནི། རྩོམ་རིག་སྒྱུ་རྩལ་གྱི་སྐད་ཆ་དེ་དག་མི་
དམངས་མང་ཚོགས་ཀྱི་སྐད་ཆ་དེ་ཁྱོན་ཡོངས་ནས་འདྲ་སྤོས་དང་ལད་ཟློས་བྱེད་
དགོས་ཞེས་བརྗོད་པ་མ་ཡིན། དེ་ནི། གཅིག་ནས་གཟབ་ནན་དང་ཧུར་བརྩོན་
ཆེན་པོས་སློབ་སྦྱོང་བྱེད་དགོས་པ་དང་། གཉིས་ནས་གདམ་གསེས་དང་ཞུན་
བརྡར་བྱེད་དགོས་པ་དེ་ཡིན་ལ་མི་དམངས་མང་ཚོགས་ཀྱི་སྐད་ཆ་ལ་འཛིན་པའི་
ཡང་དག་ པའི་རྣམ་འགྱུར་ ཡང་ དེ་ ཡིན། གྲགས་ཅན་རྩོམ་ པ་ པོ་ལའོ་ཧྲེས་
གསུངས་དོན་“འཚོ་བའི་ནང་ནས་སྐད་ཆ་བཙལ་འཚོལ་བྱེད་དགོས་པ་རེད།
དེ་འདྲ་བྱས་ན་སྐད་ཆ་དེར་རྩ་བ་ཡོད་པ་དང་། ཡིག་ཐོག་ནས་སྐད་ཆ་བཙལ་
འཚོལ་བྱས་ཚེ། སྐད་ཆ་དེ་རྒྱུན་ཁོ་ན་ཙམ་དུ་ཟད་ཅིང༌། རྣག་ཐོག་གཙག་
འཁེལ་གྱི་ཚུལ་བཞིན་རྩ་བ་འཛིན་མི་ཐུབ་བོ། འཚོ་བ་ནི་ཚིག་ཚོགས་གསོན་
པོའི་དཔེ་དེབ་ཆེས་རླབས་ཆེ་བ་ཞིག་ཡིན་ནོ”(《ངས་ཇི་ལྟར་བྱས་ཏེ་སྐད་ཆ་
སློབ་སྦྱོང་བྱས་པ་》ཅེས་པའི་ཤོག་གྲངས་197ལ་གསལ་）ཞེས་གསུངས་པ་ལྟར་
2. ཕྱི་རྒྱལ་གྱི་སྐད་ཡིག་དང་མི་རིགས་གཞན་གྱི་སྐད་ཡིག་གི་ནང་ནས་ང་
ཚོར་མཁོ་བའམ་འཕྲོད་པ་རྣམས་འབད་པས་སློབ་སྦྱོང་བྱེད་དགོས།
རྩོམ་རིག་སྒྱུ་རྩལ་གྱི་སྐད་ཆ་ཕུན་སུམ་ཚོགས་པོ་ཡོང་བར་ཕྱི་རྒྱལ་གྱི་སྐད་
ཡིག་ནང་དང་མི་རིགས་གཞན་གྱི་སྐད་ཡིག་ནང་གི་སྐད་ཆ་རྣམས་སློབ་སྦྱོང་བྱེད་
དགོས་པ་མ་ཟད། ངེས་པར་དུ་ང་ཚོར་མཁོ་བའམ་འཕྲོད་པ་རྣམས་འབད་པས་
412



རྩོམ་རིག་གི་རྣམ་བཤད།
ཚུར་བླངས་ཏེ་རང་རིགས་སུ་འགྱུར་བར་བྱེད་དགོས་པ་ལས། མི་རིགས་གཞན་
གྱི་སྐད་ཆ་དེ་དག་ཨུ་བཙུགས་ཀྱིས་ལེན་པ་དང་ཡང་ན་རང་སྣང་གང་ཤར་དུ་
བེད་སྤྱོད་དང་འདྲ་བཤུས་མི་བྱེད་པར། རང་མི་རིགས་ཀྱི་སྐད་བརྡའི་ཁྱད་ཆོས་
དང་མཐུན་པ་རྣམས་ལེན་དགོས་པ་རེད། ས་པཎ་གྱིས་“དགོས་པ་ཆུང་ལ་བརྡ་
གསར་མི་སྦྱོར་ཏེ། མ་རྟོགས་པ་དང་ལོག་པར་རྟོགས་པ་དང་ཐེ་ཚོམ་གྱི་རྒྱུ་ཡིན་
པའི་ཕྱིར་རོ”ཞེས་གསུངས་པ་དང་རང་ལ་ཡོད་བཞིན་པའི་མིང་བརྡ་ལ་ཐ་སྙད་
གསར་པ་སྦྱར་ན་གཞན་གྱིས་སྦྱར་བའི་མིང་བརྡ་རང་གིས་མི་ཤེས་པ་དང་རང་
གིས་བཏགས་པའི་མིང་བརྡ་གཞན་གྱིས་མི་ཤེས་པ། ཞགས་གསུམ་སོང་ན་སུས་
ཀྱང་མི་ཤེས་པའི་སྣང་ཚུལ་མི་འབྱུང་བ་བྱེད་དགོས་ལ། ཕྱི་རྒྱལ་གྱི་སྐད་ཡིག་
དང་མི་རིགས་གཞན་གྱི་སྐད་ཆའི་ནང་དུ་ང་ཚོའི་མི་རིགས་ལ་མཁོ་བའམ་མི་
རིགས་ཀྱི་སྐད་ཆའི་ནང་མེད་པའི་ཐ་སྙད་འགའ་རེས་དང་སྐད་ཆ་འགའ་རེས་
ཡོད་པ་དེ་དག་ཚུར་འབད་པས་ལེན་དགོས་པ་རེད། །
བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་མི་རིགས་རང་ཉིད་ཀྱི་རྩོམ་རིག་སྒྱུ་
རྩལ་གྱི་དར་སྲོལ་རྒྱུན་བཟུང་ཐོག་མི་རིགས་གཞན་གྱི་ཡར་ཐོན་གྱི་རྩོམ་སྲོལ་དང་
རིགས་པའི་གཞུང་ལུགས་དང༌ སྐད་ཆ་ཚུར་ལེན་རྒྱུའི་ ཐད་ སྔོན་བྱོན་མཁས་
དབང་དམ་པ་རྣམས་དང་མཁས་དཔྱོད་དག་པ་རྣམས་ཀྱིས་གཙིགས་ཆེན་དང་
ང་ཚོར་ མིག་ དཔེ་ བཟང་ པོ་ ཞིག་ བསྟན་ ཡོད། དཔེར་ན། 《ས་ སྐྱ་ལེགས་
བཤད་》ལ་མཚོན་ན་ས་སྐྱ་པཎ་ཌི་ཏས་རྒྱ་གར་གྱི་ལེགས་བཤད་རྩོམ་པའི་སྒྱུ་རྩལ་
རྣམས་འབད་པས་སྦྱང་བརྩོན་དང་ཞིབ་འཇུག་བྱས་ཐོག་བོད་ཀྱི་རྩོམ་གཞུང་
མང་པོར་བལྟས་ནས་བརྩམས་པའི་གནས་ལུགས་དང་མཐུན་ཞིང་དོན་ཟབ་
པའི་བོད་ཀྱི་རྩོམ་རིག་གི་རྣམ་པ་གསར་པ་ལེགས་བཤད་ཀྱི་རྩོམ་ཚུལ་དེ་སྲོལ་
བཏོད་པ་རེད། དེ་བཞིན་དུ་སྙན་ངག་གི་གཞུང་ཡང་ཐོག་མར་རྒྱ་གར་གི་《སྙན་
ངག་མེ་ལོང་》གི་གཞུང་དེ་བོད་སྐད་དུ་བསྒྱུར་བ་དང་དུས་ཡུན་རིང་པོའི་ནང་
མཁས་དབང་ མང་ པོས་ གཞུང་ ལུགས་ འདི་ རང་ལུགས་ དང་ ཕྱི་ལུགས་ ཟུང་
413



ལེའུ་གསུམ་པ། བརྩམས་ཆོས་ཀྱི་སྐོར།
འབྲེལ་བྱས་ཏེ་འཕེལ་རྒྱས་ཤུགས་ཆེན་བཏང་བ་མ་ཟད། སྙན་ངག་གི་བསྟན་
བཅོས་གྲངས་ལས་འདས་པ་ཞིག་རྩོམ་འབྲི་བྱས་ཡོད་པ་རེད། དེས་ན་རྒྱ་གར་
གྱི་སྙན་ངག་དང་རིགས་པའི་གཞུང་ལུགས་རྣམས་བོད་རང་ཉིད་ཀྱི་རིག་གནས་
ཀྱི་ཁྱད་ཆོས་དང་མཐུན་པར་བྱས་པའི་རྐྱེན་གྱིས་ བོད་ཀྱི་རིགས་པའི་ གཞུང་
ལུགས་ཀྱི་མ་ལག་གལ་ཆེན་ཞིག་ཏུ་གྱུར་བ་ལས་ཁྱད་ཆོས་དེ་དང་བྲལ་ནས་ཚང་
མ་འདྲ་བཤུས་བྱས་པ་ཞིག་མིན་པར་མཁས་པ་གྲངས་ལས་འདས་པ་ཞིག་གིས་
རང་རིགས་ཀྱི་སྐད་བརྡའི་ཁྱད་ཆོས་དངོས་ལ་གཞིགས་ཏེ་འཕེལ་རྒྱས་དང་།
སྣོན་འཕྲི་སྤོ་འཇོག་བྱས་རྐྱེན་སྙན་ངག་གི་རིག་པའི་བསྟན་བཅོས་ཆེས་ཁྱད་དུ་
འཕགས་པ་ཞིག་གྲུབ་ཐུབ་པར་བྱུང་བ་རེད། དོན་དངོས་དེ་དག་ནས་རྩོམ་རིག་
སྒྱུ་རྩལ་གྱི་སྐད་ཆ་ཡང་རང་རིགས་ལ་མེད་པའི་ཐ་སྙད་དེ་དག་ཚུར་བླངས་ཏེ་
རང་རིགས་སུ་འགྱུར་བ་བྱེད་དགོས་པ་དེ་མཐོང་ཐུབ་པ་ཞིག་ཡིན། ད་ལམ་
བེད་སྤྱོད་བྱེད་བཞིན་པ་དང་བོད་ཀྱི་སྐད་ཡིག་གི་གཏེར་མཛོད་ནང་དུ་ཡང་མི་
རིགས་གཞན་ནས་ཚུར་བླངས་པའི་སྐད་བརྡ་མི་ཉུང་བ་ཞིག་ཡོད་པ་དེ་དག་ནི་
ལོ་ཙ་བ་ཆེན་པོ་རྣམས་ཀྱིས་ཡིག་བསྒྱུར་དང་སྐད་བསྒྱུར་བྱེད་པའི་བརྒྱུད་རིམ་དུ་
བོད་ཀྱི་སྐད་བརྡའི་ནང་དུ་མ་གྲགས་པའམ་གསལ་འདོན་བྱེད་མི་ཐུབ་པའི་ཐ་
སྙད་འགའ་རེ་རང་སོར་བཞག་ཡོད་རྐྱེན། རིམ་བཞིན་བོད་རང་ཉིད་ཀྱི་སྐད་
བརྡ་དང་སྐད་ཆ་ཞིག་ཏུ་འགྱུར་ཡོད། དཔེར་ན། བོད་དུ་རྩོམ་བསྒྱུར་བྱེད་
པའི་ཐོག་མའི་དུས་སུ་ནི་གཙོ་བོ་ནང་བསྟན་གྱི་གཞུང་ལུགས་རྣམས་བསྒྱུར་
དགོས་པ་དང༌། སྐབས་དེར་རྒྱ་གར་གྱི་མཁས་པ་རེ་དང་བོད་ཀྱི་ལོ་ཙ་བ་རེ་ཟུང་
འབྲེལ་གྱིས་བསྒྱུར། དེ་ནས་རྒྱ་གར་གྱི་མཁས་པ་དང་ལོ་ཙ་བ་ཟུང་འབྲེལ་གྱིས་
ཚིག་དོན་ལ་ཞུས་དག་བཏང་ནས་རྒྱལ་པོར་སྤྱན་འབེབས་ཞུས། དེ་ནས་རྒྱལ་པོ་
དང་པཎ་ཊ་ཏ་དང་ལོ་ཙ་བ་ཚང་མ་ཚོགས་པའི་དབུས་སུ་ལོ་པཎ་ཚང་མས་མིག་
བལྟ་བྱས་ཐོག་ཚིག་དོན་ལ་སྐྱོན་ཡོད་པ་དག་བཅོས་བྱེད་དགོས་པ་རྣམས་དག་
བཅོས་བྱས། དེ་ནས་ཕྱིན་ཆད་ཁྱབ་འགྲེམས་བྱས་ཆོག་པའི་གཏན་འབེབས་
414



རྩོམ་རིག་གི་རྣམ་བཤད།
བྱེད་ཀྱི་ཡོད་པ་དང༌། བསྒྱུར་ཚུལ་ གྱི་ ཐབས་ཤེས་ དང་རྣམ་ པའི་ ཐད་དོན་
བསྒྱུར་དང༌། ཐད་བསྒྱུར། སྒྲ་སྒྱུར། ཐད་ལོག་བསྒྱུར་བའི་ཁྱད་པར་བཞི་
དང་། ཡིག་སྒྱུར་གྱི་རྩ་དོན་ཆེན་པོ་གསུམ་དང་། དོ་སྣང་བྱེད་དགོས་པ་བཞི་
བཅས་ལག་ལེན་བསྟར་རྟིང་བོད་ཀྱི་སྐད་བརྡའི་ནང་མེད་པའི་ཐ་སྙད་དང་སྐད་
ཆ་མང་པོ་ཞིག་ཐོན་པ་དང་། དེས་བོད་རིགས་ཀྱི་སྐད་ཆ་ཕུན་སུམ་ཚོགས་སུ་
གཏོང་རྒྱུར་ནུས་པ་མི་ཆུང་བ་ཞིག་ཐོན་ཡོད།
དེ་ལྟར་ཉེ་ལམ་ཡང་སྤྱི་ཚོགས་འཕེལ་རྒྱས་དབང་གིས་སྐད་བརྡ་གསར་པ་
ཇི་སྙེད་ཅིག་ཐོན་གྱི་ཡོད། དཔེར་ན། བརྙན་འཕྲིན་འཕྲུལ་འཁོར་དང༌། སྒྲ་
བསྡུ་འཕྲུལ་འཁོར་སོགས་ཡོད་པ་རེད། འོན་ཏེ་ཕྱི་རྒྱལ་གྱི་སྐད་ཡིག་དང་མི་
རིགས་གཞན་གྱི་སྐད་ཡིག་གི་ཉིང་ཁུ་དང་སྙིང་བཅུད་རྣམས་ཚུར་བླངས་ཏེ་རང་
རིགས་སུ་འགྱུར་ཐབས་བྱེད་དགོས་པ་ལས། དེ་དག་འདྲ་སྤོས་དང་འདྲ་བཤུས་
བྱེད་རྒྱུ་མེད་པ་དེ་ནི་འགག་རྩའི་གནད་དོན་ཞིག་ཡིན། གལ་སྲིད་མི་རིགས་
རང་ཉིད་ཀྱི་སྐད་བརྡའི་ཁྱད་ཆོས་དང་དགོས་པ་འཕྲོད་མིན་སོགས་ལ་བརྟག་
ཞིབ་མ་བྱས་པར་དེ་དག་ཨུ་བཙུགས་ཀྱིས་ལེན་པ་དང་རང་སྣང་གང་ཤར་དུ་
བེད་སྤྱོད་བྱས་ཚེ། དེས་སྐད་ཆ་ཕུན་སུམ་ཚོགས་སུ་འགྲོ་རྒྱུར་ཕན་པ་མེད་པའི་
ཁར་ད་དུང་གནོད་འཚེའི་ རང་བཞིན་ཤིན་ ཏུ་ཆེ་བ་ཞིག་ཡོད། འོ་ན་ རང་
རིགས་སུ་ཇི་ལྟར་འགྱུར་དགོས་པ་རེད་ཅེ་ན། དེ་ནི་ཆེས་མངོན་གསལ་དོད་
པའི་ཕྱོགས་ཤིག་ནི། འགྱུར་ཡིག་ལ་མཚོན་ན། ཡིག་བསྒྱུར་བྱས་ཟིན་རྟིང་ཀློག་
པ་པོར་རང་མི་རིགས་ཀྱི་སྐད་ཆ་དང་ཡི་གེའི་ཐོག་ནས་རྩོམ་འབྲི་བྱས་པ་ལྟ་བུའི་
ཚོར་སྣང་དང་རོལ་མྱོང་བྱེད་ཐུབ་པ་མ་ཟད། ཀློག་པ་པོས་དེ་དོན་གསལ་བར་
རྟོགས་ལ་བོད་མི་རིགས་ཀྱི་སྐད་བརྡའི་ཁྱད་ཆོས་དང་ཅི་ནས་ཀྱང་མཐུན་པར་
བྱེད་དགོས་པ་དེ་ཡིན། དཔེར་ན། རྒྱ་རིགས་ཀྱི་གྲགས་ཅན་སྙན་ངག་པ་སུའུ་
ཏུང་ཕོ་ཡིས་བརྩམས་པའི་བཅོ་ལྔའི་ཉ་གང་ཟླ་བར་བསྟོད་པའི་སྙན་ཚིག་དེ་སྔར་
ནས་བཟུང་གྲགས་ཆེ་བ་དང༌། དུས་རབས་རིམ་བྱུང་དུ་ཉ་གང་ཟླ་བར་བསྟོད་
415



ལེའུ་གསུམ་པ། བརྩམས་ཆོས་ཀྱི་སྐོར།
པའི་སྙན་ཚིག་མི་ཉུང་བ་ཞིག་བྲིས་ཡོད་པ་དེ་དག་གི་ནང་ནས་ཆེས་ཁྱད་དུ་
འཕགས་པ་ཞིག་ཡིན་ཞེས་བསྔགས་བརྗོད་ཚད་མེད་ཐོབ་པ་དང་། སྙན་ངག་དེ་
བོད་སྐད་ཡིག་ཐོག་ཏུ་བསྒྱུར་རྗེས་ཡང་ཀློག་པ་པོ་ཡི་རྟོགས་སླ་བ་དང་། སྙན་
འཇེབས་ཀྱི་རོ་ནུས་ལྡན་པ་ཞིག་བྱུང་ཡོད་ལ། དེའི་ནང་གི་ཐ་སྙད་རྣམས་བོད་
རིགས་ཀྱི་སྐད་བརྡའི་ཁྱད་ཆོས་དང་གང་ལེགས་མཐུན་པར་བྱས་ཤིང་མི་རྣམས་
ཀྱིས་སྙན་ངག་འདི་ནི་བོད་རིགས་ཀྱི་རྩོམ་པ་པོ་ཞིག་གིས་བོད་སྐད་ཡིག་ཐོག་
ནས་བྲིས་པ་ལྟ་བུའི་ཚོར་སྣང་སྐྱེ་ཀྱི་ཡོད་པས་སྙན་ངག་འདིའི་སྐད་ཆ་རྣམས་
རང་རིགས་སུ་འགྱུར་ཐུབ་པ་བྱུང་ཡོད། །
དེ་མིན་ང་ཚོས་ཧུར་བརྩོན་ཆེན་པོས་གནའ་རབས་བརྩམས་ཆོས་ནང་གི་
སྐྱེས་ སྟོབས་ ཀྱི་ དཔལ་ འབར་ བའི་ སྐད་ ཆ་ དེ་ དག་ ལ་ སློབ་ སྦྱོང་བྱེད་དགོས།
གནའ་རབས་རྩོམ་རིག་ནང་གི་སྐད་ཆ་སློབ་སྦྱོང་བྱེད་རྒྱུ་དེ་ནི་རྒྱུན་འཛིན་པ་
དང་ཁྱབ་གདལ་གཏོང་རྒྱུ་དེ་ཡིན། བློ་མཐུན་མའོ་ཙེ་ཏུང་གིས་“ང་ཚོས་སྔར་
རབས་ཀྱི་མི་རྣམས་ཀྱི་སྐད་ཆའི་ནང་ནས་སྐྱེས་སྟོབས་ཡོད་པ་རྣམས་ཡང་ལེན་
དགོས་པ་རེད། ང་ཚོས་སྐད་ཆ་སྦྱང་རྒྱུར་འབད་བརྩོན་མ་བྱས་པ་སོང་ཙང་སྔ་
རབས་ཀྱི་མི་རྣམས་ཀྱི་སྐད་ཆའི་ནང་ནས་ད་དུང་སྐྱེས་སྟོབས་ཡོད་པ་མང་པོ་
ཞིག་ང་ཚོས་བེད་སྤྱོད་གང་ཡག་ཡག་དང་གང་ལ་གང་འཚམས་ཤིག་བྱེད་ཐུབ་ཀྱི་
ཡོད་པ་མ་རེད། ཁ་རྒྱུན་ལས་དོར་ཚར་བའི་མིང་ཚིག་དང་མངོན་བརྗོད་སྤྱོད་
རྒྱུར་བློ་ཐག་རྦད་བཅད་ཀྱིས་ངོ་རྒོལ་བྱེད་དགོས་པ་ནི་བཤད་མ་དགོས་པ་རེད།
ཡིན་ན་ཡང་ཡག་པོ་ཡིན་ཐོག་ད་ལྟོའང་གོ་ཆོད་པ་ཅིག་ཡིན་ཕྱིན་ད་དུང་རྒྱུན་
འཛིན་བྱེད་དགོས་ཀྱི་རེད་”（《མའོ་ཙེ་ཏུང་གསུང་རྩོམ་གཅེས་བསྡུས་》དེབ་
གསུམ་པའི་ཤོག་གྲངས་83ལ་གསལ་)ཅེས་གསུངས་ཡོད་པ་རེད། རྒྱུན་རིང་གི་
ལོ་རྒྱུས་དུས་རབས་ནང་དུ་ང་ཚོའི་མི་རིགས་ཀྱི་རྩོམ་པ་པོ་ཕུལ་བྱུང་དག་གིས་
བོད་རིགས་ཀྱི་སྐད་ཆ་ཕུན་སུམ་ཚོགས་སུ་གཏོང་རྒྱུར་རྔུལ་ཆུ་འབོར་ཆེན་ཞིག་
བཏོན་མྱོང་ལ་ལེགས་སྐྱེས་ཆེན་པོ་ཕུལ་ཡོད་པ་མ་ཟད། ད་ལམ་མི་རྣམས་ཀྱི་
-4
416



རྩོམ་རིག་གི་རྣམ་བཤད།
འདྲེན་བྱེད་ལམ་དུ་གང་འདོད་ཀྱིས་ལོངས་སྤྱོད་བྱེད་རྒྱུ་ཡོད་པ་དང་། ཁོང་
རྣམ་པས་རྩོམ་འབྲི་བྱས་པའི་བརྩམས་ཆོས་《མི་ལ་རས་པའི་མགུར་འབུམ་དང་
རྣམ་ཐར་》《ས་སྐྱ་ལེགས་བཤད་》《མི་དབང་རྟོགས་བརྗོད་》《གླིང་གེ་སར་རྒྱལ་
པོའི་སྒྲུང་》སོགས་ཇི་སྙེད་གཅིག་ཡོད་པ་དེ་དག་ནི་བོད་རིགས་ཀྱི་སྐད་ཆའི་རིན་
བྲལ་གྱི་གཏེར་མཛོད་ལྟ་བུ་ཞིག་ཡིན།
མདོར་ན། རྩོམ་རིག་གི་སྐད་ཆ་ཆེས་ཕུན་སུམ་ཚོགས་པོ་ཡོང་བ་བྱེད་རྒྱུར་
མི་དམངས་མང་ཚོགས་ཀྱི་སྐད་ཆར་སློབ་སྦྱོང་བྱེད་དགོས་པ་མ་ཟད། ཕྱི་རྒྱལ་
དང་མི་རིགས་གཞན་གྱི་རྩོམ་རིག་གི་སྐད་ཆ་དང་གནའ་རབས་ཀྱི་སྐད་ཆ་ལ་
ཡང་སློབ་སྦྱོང་བྱེད་དགོས་པ་རེད། འོན་ཏེ་མི་དམངས་མང་ཚོགས་ཀྱི་སྐད་ཆ་
སློབ་སྦྱོང་བྱས་ནའང་འདྲ། ཡང་ན་ཕྱི་རྒྱལ་དང་མི་རིགས་གཞན་གྱི་སྐད་ཆ་
སློབ་སྦྱོང་བྱས་ནའང་འདྲ། གང་ལྟར་དེ་དག་ཚང་མ་ནི་རྩོམ་རིག་གི་སྐད་ཆའི་
དགོས་མཁོར་གཞིགས་ཏེ་གཟབ་ནན་ཆེན་པོས་གདམ་གསེས་དང་ཞུན་རྡར།
ལས་སྣོན་བཅས་བྱེད་རྒྱུ་དེ་ཡིན་པ་ལས་ཁྱོན་ཡོངས་ནས་གདམ་གསེས་གང་ཡང་
མ་བྱས་པར་ཇི་མ་ཇི་བཞིན་འདྲ་སྤོས་བྱེད་རྒྱུ་དེ་མ་ཡིན་ནོ།
5. རྩོམ་རིག་གི་སྐད་ཆ་བཙོ་སྦྱངས་དང་གདམ་གསེས་བྱེད་པའི་རྩ་བའི་རྩ་
དོན་གྱི་སྐོར། །
གོང་དུ་རྩོམ་རིག་གི་སྐད་ཆ་དེ་གཟུགས་སྣང་ཅན་དུ་བསྒྱུར་དགོས་པ་དང༌།
གནད་ཏུ་འཁེལ་བ། རང་མཚན་ཅན་དུ་འགྱུར་བ་བྱེད་པའི་ཁྱད་ཆོས་རྣམས་
བསྟན་ཟིན་པ་དང་དེ་དག་ནི་རྩོམ་ པ་པོ་དང་ སྙན་ངག་མཁན་གྱིས་ སྐད་ཆ་
གདམ་གསེས་དང་ལས་སྣོན་བྱེད་པའི་རྩ་བའི་དམིགས་ཡུལ་ཡིན་པ་ནི་གདོན་ཟ་
མི་དགོས་པ་ཞིག་ཡིན་ལ། རྩོམ་རིག་གི་སྐད་ཆ་གདམ་གསེས་དང་བཙོ་སྦྱང་
བྱེད་རྒྱུར་ཡང་ཐོག་མར་སྲུང་རྩི་བྱེད་དགོས་པའི་རྩ་དོན་ཞིག་ཡང་ཡིན།
རྩོམ་རིག་གི་སྐད་ཆ་གདམ་གསེས་དང༌། ལས་སྣོན་བྱེད་རྒྱུ་དེ་ནི་འཚོ་བ་
མཚོན་པར་བྱེད་པའི་དགོས་མཁོར་གཞིགས་དགོས་པ་དང་། རྩོམ་རིག་སྒྱུ་རྩལ་
417



ལེའུ་གསུམ་པ། བརྩམས་ཆོས་ཀྱི་སྐོར།
ནི་འཚོ་བ་ཚུར་སྣང་བྱེད་རྒྱུ་དེ་ཡིན་པ་དང༌། རྩོམ་རིག་བརྩམས་ཆོས་ཀྱི་སྐད་ཆ་
ལེགས་ཞན་དེ་གཙོ་བོ་འཚོ་བ་མཚོན་པར་བྱེད་པའི་དགོས་པ་དང་མཐུན་ཐུབ་
མིན་ལ་བལྟ་དགོས་པ་ལས།འཚོ་བ་དངོས་ཀྱི་ནང་དོན་དང་ཁ་བྲལ་ནས་ཚིག་
སྦྱོར་སྙན་ཞིང་འཇེབས་པ་དང་རྣམ་པ་གསར་པ་ཞིག་ཡོང་ཐུབ་རྒྱུར་བརྩོན་ལེན་
དང་དེ་ཁོ་ན་འབད་པས་གཉེར་ན་དེ་ནི་དོན་སྙིང་དེ་ཙམ་མེད་པ་ཞིག་ཡིན།
རྩོམ་རིག་སྒྱུ་རྩལ་གྱི་བརྩམས་ཆོས་ལ་མཚོན་ན་འཚོ་བ་ནི་བརྗོད་པར་བྱ་བའི་
ནང་དོན་དང་སྐད་ཆ་ནི་མཚམས་སྦྱོར་བྱེད་རྒྱུ་དེ་ཡིན། རྩོམ་རིག་གི་སྐད་ཆ་
གདམ་གསེས་དང་བཙོ་སྦྱངས་བྱེད་པར་ངལ་བ་འཛེམས་མེད་ཀྱི་ངལ་རྩོལ་ལ་
བརྟེན་དགོས་པ་དང་། དེ་ནི་གནའ་མིའི་གཏམ་ལ་“ཚིག་རྐང་གཉིས་ཙམ་ལོ་ངོ་
གསུམ་གྱིས་གྲུབ། ཀློག་ བཞིན་ གདོང་ལ་ དགའ་ བའི་ མཆི་ མས་ བྲན་” ཞེས་
པའམ། “ཡིག་འབྲུ་རེ་རེར་ཁྲག་གིས་སྦགས་པ་ལས། ལོ་བཅུའི་སྐྱོ་ངལ་བརྗོད་
ལས་འདས་པ་ཤེས”ཞེས་གྲགས་པ་དེ་དག་རྩོམ་རིག་གི་སྐད་ཆར་དམིགས་ནས་
གསུངས་པ་མིན་ཡང་། ཚིག་གི་བརྡར་ཤ་གཅོད་པའི་ཉམས་མྱོང་གལ་ཆེན་ཞིག་
ཡིན་ཏེ། བཞུ་སྦྱང་ཇི་ཙམ་བྱེད་ཐུབ་ན་དེ་རྩིས་ཀྱིས་རྩོམ་རིག་གི་སྐད་ཆའི་སྤུས་
ཚད་དེ་ལེགས་སུ་འགྲོ་བ་ནི་སྨོས་མ་དགོས་པ་ཞིག་ཡིན། །
རྩོམ་པ་ པོ་ ནི་ མི་ དམངས་ མང་ ཚོགས་ ཀྱི་ སློབ་ ཕྲུག་ ཅིག་ཡིན་ལ། མི་
དམངས་མང་ཚོགས་ཀྱི་དགེ་རྒན་ཞིག་ཡིན་པ་དང་། དེ་བཞིན་དུ་སྐད་ཆ་བེད་
སྤྱོད་བྱ་རྒྱུའི་ཐད་ལ་ཡང་དེ་ལྟར་ཡིན། རྩོམ་རིག་གི་ཁྱབ་ཡུལ་རྒྱ་ཆེ་བ་དང་།
མི་དམངས་མང་ཚོགས་ལ་ཤུགས་རྐྱེན་གཏིང་ཟབ་པོ་ཡོད་རྐྱེན། རྩོམ་པ་པོས་
སྐད་ཆ་གདམ་གསེས་དང་ལས་སྣོན་བྱ་རྒྱུའི་ཐད་མི་རྣམས་ལ་ཡང་དག་པའི་སྒོ་
ནས་སྐད་ཆ་ཚད་ལྡན་ཅན་བེད་སྤྱོད་བྱ་བའི་མིག་དཔེ་བཟང་པོ་ཞིག་བཏོན་
དགོས་པ་རེད། །
དེ་མིན། རྩོམ་རིག་གི་སྐད་ཆ་གདམ་གསེས་དང་ལས་སྣོན་བྱ་རྒྱུའི་ཐད་
སྐད་ཆ་དེ་དག་མི་རིགས་ཀྱི་ཁྱད་ཆོས་ཅན་དུ་འགྱུར་བ་དང་། མང་ཚོགས་ཅན་
418



རྩོམ་རིག་གི་རྣམ་བཤད།
དུ་འགྱུར་རྒྱུར་དོ་སྣང་བྱེད་དགོས་པ་ཞིག་ཡིན། ང་ཚོས་རྩོམ་རིག་གི་སྐད་ཆ་དེ་
མི་རིགས་ཅན་དང་མང་ཚོགས་ཅན་ལ་འགྱུར་བར་བྱེད་དགོས་པའི་རེ་བ་བཏོན་
པ་དེ་ནི་རྩ་བའི་ཐོག་ནས་བཤད་ན་བརྗོད་དོན་ལ་རགས་ལས་ པ་ཞིག་ཡིན།
འོན་ཏེ། ང་ཚོས་སྐད་ཆ་མི་རིགས་ཅན་དུ་འགྱུར་བ་དང་མང་ཚོགས་ཅན་དུ་
འགྱུར་བ་བྱ་རྒྱུ་ནི་ཚད་གཞི་དང་པོ་དེ་ཡིན་ཞེས་མི་བརྗོད་ཐབས་མེད་རེད།
གལ་སྲིད་སྐད་ཆ་དེ་དག་མི་རིགས་ཀྱི་སྐད་བརྡའི་ཁྱད་ཆོས་དང་གོམས་སྲོལ་དང་
མི་མཐུན་པ་ཡིན་ན་མང་ཚོགས་ཀྱིས་ཤེས་རྟོགས་བྱེད་ཁག་པ་དང༌། ཀློག་པ་པོ་
རྣམས་ཀྱིས་དང་ལེན་བྱེད་ཐབས་བྲལ་བ་ཞིག་རེད། དེར་བརྟེན་རྩོམ་རིག་གི་
སྐད་ཆ་དེ་དག་མི་རིགས་ཅན་དུ་འགྱུར་བ་དང་མང་ཚོགས་ཅན་དུ་འགྱུར་དགོས་
ཞེས་པ་ནི་བརྩམས་ཆོས་ཀྱི་སྐད་ཆ་དེ་མི་རིགས་ཀྱི་སེམས་ཁམས་དང་གོམས་
གཤིས་རོལ་མྱོང་དང་གཟིགས་ཞིབ་བྱེད་པའི་དགོས་པ་དང་མཐུན་པར་བྱེད་
དགོས་པ་མ་ཟད། མི་རྣམས་ཀྱིས་བལྟ་འདོད་ཞིང་ཉན་སྤྲོ་བ་ཞིག་ཡོང་བ་བྱེད་
དགོས། །
]
4
རང་རྒྱལ་ནི་མི་རིགས་མང་བའི་སྤྱི་ཚོགས་རིང་ལུགས་ཀྱི་རྒྱལ་ཁབ་ཅིག་
ཡིན་པ་དང༌། རང་རྒྱལ་དུ་རྩོམ་རིག་གི་སྐད་ཆ་མི་རིགས་ཅན་དུ་འགྱུར་བར་
བྱེད་རྒྱུ་ནི་མི་རིགས་རང་ཉིད་ཀྱི་སྐད་ཡིག་ལ་བརྟེན་ནས་རྩོམ་རིག་གསར་བསྐྲུན་
བྱེད་རྒྱུར་སྐུལ་འདེད་བྱེད་དགོས་ལ། མི་རིགས་ཕན་ཚུན་དབར་ཉམས་མྱོང་
སྤེལ་རེས་དང༌། མི་རིགས་རང་ཉིད་ཀྱི་སྐད་ཆ་ཕུན་སུམ་ཚོགས་སུ་འགྲོ་རྒྱུར་
ལེགས་སྐྱེས་འབུལ་དགོས་པ་རེད། རྩོམ་རིག་ནི་རྗོད་བྱེད་ཚིག་གི་སྒྱུ་རྩལ་ཞིག་
ཡིན་པས་ངེས་པར་དུ་སྐད་ཆ་དེ་དག་གང་ཐུབ་ཅི་ཐུབ་ཀྱིས་སྙིང་བསྡུས་དང་
བཙོ་སྦྱང་བྱས་པ་ཞིག་ཡིན་དགོས། །
དེ་མིན། རྩོམ་རིག་གི་སྐད་ཆ་གདམ་གསེས་དང་བཙོ་སྦྱང་བྱ་རྒྱུའི་ཐད་
རྒྱུན་ཆད་མེད་པར་ཐུན་མོང་མ་ཡིན་པའི་གསར་གཏོད་ཀྱི་ནུས་པ་འདོན་སྤེལ་
བྱེད་པའི་སྙིང་སྟོབས་ཡོད་དགོས། ཐུན་མོང་མ་ཡིན་པའི་གསར་བསྐྲུན་གྱི་རང་
419



ལེའུ་གསུམ་པ། བརྩམས་ཆོས་ཀྱི་སྐོར།
བཞིན་ལྡན་ཚེ། རྩོམ་རིག་གི་སྐད་ཆ་དེ་རྣམ་པ་གསར་ལ་བབ་ཆགས་པ། སྐྱེས་
སྟོབས་ལྡན་པ། མི་རྣམས་ལ་སེམས་འགུལ་ཐེབས་པ་དང་། ཡིད་འགུག་པའི་
ནུས་པ་ལྡན་པ་ཞིག་ཡོང་ཐུབ་ཀྱི་རེད། སྐད་ཆ་སློབ་སྦྱོང་བྱེད་པའི་བརྒྱུད་རིམ་
ནང་དུ་ངེས་པར་དུ་རྩོམ་པ་པོས་གཟབ་ནན་ཆེན་པོས་གདམ་གསེས་དང་བཙོ་
སྦྱང་བྱས་པ་དང༌། དེ་རྗེས་སོ་སོའི་དགོས་མཁོར་གཞིགས་ཏེ་གསར་བསྐྲུན་བྱེད་
དགོས་པ་རེད། འཚོ་བ་ནི་ཆེས་ཕུན་སུམ་ཚོགས་ཤིང་རྣམ་པ་མི་འདྲ་བ་དང༌།
རྩོམ་རིག་གི་སྐད་ཆ་བེད་སྤྱོད་བྱ་རྒྱུའི་ཐད་ལ་ཡང་འཕོ་འགྱུར་མང་བ་ཞིག་ཡིན་
པ་དང་། དེའི་ནང་དུ་རྩོམ་པ་པོར་ཐུན་མོང་མ་ཡིན་པའི་གསར་བསྐྲུན་གྱི་ནུས་
པ་འདོན་སྤེལ་བྱ་རྒྱུར་འགྲོ་ལམ་ཡངས་ཤིང་རྒྱ་ཆེ་བ་ཞིག་ཡོད་ལ། སྔོན་བྱོན་གྱི་
སྐད་ཆའི་སློབ་དཔོན་ཆེན་པོ་རྣམས་ཀྱིས་ཀྱང་ཚད་མཐོའི་གསར་བསྐྲུན་གྱི་སྙིང་
སྟོབས་ཤིག་འཁྱེར་ནས་སྐད་ཆ་སློབ་སྦྱོང་དང་བེད་སྤྱོད་བྱེད་ཀྱི་ཡོད་པ་རེད།
ཁོ་ཚོས་ཕྱོགས་གཅིག་ནས་སྲོལ་རྒྱུན་ལ་བརྩི་སྲུང་ཞུ་བ་དང་། མི་གཞན་གྱི་གྲུབ་
འབྲས་རྣམས་ཚུར་ལེན་པ་དང༌། ཕྱོགས་གཞན་ཞིག་ནས་རང་ཉིད་ཀྱི་རིགས་
སྟོབས་དང་འཇོན་ཐང་རྣམས་འདོན་སྤེལ་གང་ལེགས་བྱས་པ་དང་ཆབས་ཅིག་
ཐབས་ལམ་གསར་པ་འཚོལ་ཞིབ་དང་ཉམས་མྱོང་གསར་པ་གསར་བསྐྲུན་བྱེད་
ཀྱི་ཡོད་པ་རེད།
བརྩམས་ཆོས་ཡག་པོ་ཞིག་འབྲི་སྙམ་ན་ཐོག་མར་སྐད་ཆ་ཡག་པོ་ཞིག་སྦྱང་
དགོས། བློ་མཐུན་མའོ་ཙེ་ཏུང་གིས་“ སྐད་ཆ་ཟེར་བ་དེ་ལས་སླ་པོ་ཅིག་ལ་ཡག་
པོ་ཤེས་ཐུབ་པ་ཅིག་མིན་ཙང་སྡུག་རུས་བྱས་ནས་སྦྱང་ན་མ་གཏོགས་མི་འགྲིག་
པས་བྱས་པ་རེད” ཅེས་ གསུངས་ཡོད། དེ་ཡང་བོད་རིགས་ཀྱི་ སྐད་ཡིག་གི་
གཏེར་མཛོད་ནི་རྒྱ་མཚོ་ཙམ་ཞིག་ཡོད་པ་དང༌། དེའི་ནང་ནས་རང་ཉིད་ཀྱིས་
ཤེས་པ་ནི་བུམ་ཆུ་གང་ངམ་ཡང་ན་ཐིགས་པ་ཙམ་ཞིག་རེད། དཔེར་ན། ལྷའི་
དབང་པོ་བརྒྱ་སྦྱིན་གྱིས་མཛད་པའི་སྒྲའི་བསྟན་བཅོས་《ཨིན་ར་ཀ་ར་ཎ》ཞེས་
པ་དེ་དྲང་སྲོང་ཕུར་བུ་ལྷག་པར་མཁས་པར་གྱུར་ནས་སྒྲ་མཁན་ང་ལས་མཁས་
420



རྩོམ་རིག་གི་རྣམ་བཤད།
པ་མེད་སྙམ་སྟེ་ཁེངས་པར་གྱུར་བ་དང་། དེའི་སྐབས་སུ་ལྷའི་དབང་པོ་བརྒྱ་
སྦྱིན་གྱིས་“སྒྲ་ཡི་རིག་པ་མཐའ་ཡས་ཏེ། ཡོངས་སུ་རྫོགས་པ་རྒྱ་མཚོ་ཙམ། ང་
ཡི་ཤེས་པ་བུམ་ཆུ་ཙམ། ཁྱོད་ཀྱིས་ཤེས་པ་ཐིགས་པ་ཙམ་” ཞེས་གསུངས་པ་ལྟ་
བུའོ། དེས་ན་སྡུག་རུས་བྱས་ཏེ་སྐད་ཆ་སློབ་སྦྱོང་བྱེད་པ་དང༌། རྩོམ་རིག་གི་
སྐད་ཆ་ཕུན་སུམ་ཚོགས་སུ་གཏོང་བ་དང་གདམ་གསེས་བྱེད་རྒྱུ་དེ་ནི་ག་དུས་
ཡིན་རུང་རྩོམ་རིག་གསར་བསྐྲུན་བྱེད་པའི་གལ་ཆེ་བའི་གནད་དོན་ཞིག་ཡིན་ནོ།
རྩོམ་རིག་ནི་སྐད་ཆའི་སྒྱུ་རྩལ་ཡིན་པ་དང་། སྐད་ཆ་མེད་ན་རྩོམ་རིག་
དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་པ་དང་ཆབས་ཅིག་མ་བཅོས་རྒྱུ་
ཆར་ལས་ སྣོན་བྱས་ཏེ། རྩོམ་རིག་གི་ སྐད་ཆ་དེ་ གནད་དུ་འཕིགས་པ་དང༌
གསོན་ཉམས་ལྡན་པ། སྐྱེས་སྟོབས་ཀྱི་ནུས་པ་ལྡན་པ་ཞིག་ཡོང་བ་བྱེད་རྒྱུ་དེ་ནི་
དུས་ནམ་ཡང་ཆེས་གལ་ཆེ་བའི་འགག་གནད་ཅིག་ཡིན་ནོ། །
1.རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་གི་སྐད་ཆར་འབྲེལ་
བ་དང་ཁྱད་པར་གང་ཡོད་དམ། -
2. སྐད་ཆ་རང་མཚན་ཅན་དུ་འགྱུར་བ་བྱ་དགོས་ཞེས་པའི་གོ་དོན་གང་ཡིན་ནམ།
3. སྐད་ཆ་སློབ་སྦྱོང་བྱེད་པའི་ཡུལ་གཙོ་བོ་གང་དང་གང་ཡོད་དམ།
421



ལེའུ་གསུམ་པ། བརྩམས་ཆོས་ཀྱི་སྐོར།
ས་བཅད་དྲུག་པ།
མི་སྣ་དང་ཁོར་ཡུག་གི་སྐོར།
རྩོམ་རིག་ནི་སྒྱུ་རྩལ་གྱི་གཟུགས་བརྙན་བརྒྱུད་ནས་དངོས་ཡོད་འཚོ་བ་
མཚོན་པར་བྱེད་པ་ཞིག་ཡིན་ཞིང་། སྒྱུ་རྩལ་གྱི་གཟུགས་བརྙན་ནི་རྩོམ་རིག་གི་
ནང་དུ་བྲིས་པའི་མངོན་སུམ་གསོན་རྗེན་གྱི་འཚོ་བའི་ངོ་རིས་དེ་ཡིན། རྩོམ་
རིག་གིས་འབྲི་བར་བྱ་བའི་ལྟེ་བ་ནི་མི་སྣ་ཡིན་ལ། ཡང་རྩོམ་རིག་སྒྱུ་རྩལ་ནི་མི་
སྣ་ཁོ་ན་ཁེ་གཙང་དུ་འབྲི་བ་ཞིག་མ་ཡིན་པར། མི་དང་མིའི་དབར་དང་། མི་
དང་ཁོར་ཡུག་བར་གྱི་འབྲེལ་བ་དེ་མཉམ་བསྲེས་ཀྱིས་མངོན་སུམ་གསོན་རྗེན་
གྱིས་འཚོ་བའི་ངོ་རིས་ཤིག་ཏུ་གྱུར་བ་ཡིན་ཞིང༌། མངོན་གསལ་གསོན་རྗེན་
གྱིས་འཚོ་བའི་ངོ་རིས་དེ་རིགས་ནི་རྩོམ་རིག་སྒྱུ་རྩལ་གྱི་རིགས་སུ་གྱུར་པ་ཁོ་ནའི་
ནང་དུ་ཡོད་པ་མ་གཏོགས་ཚན་རིག་གི་རྩོམ་དེབ་དང་ཆབ་སྲིད་ཀྱི་གླེང་རྩོམ་
ནང་དུ་ཡོང་མི་ཐུབ་པ་ཞིག་ཡིན།
དང་པོ། མི་སྣའི་སྐོར།
རྩོམ་རིག་ནི་མིའི་རིག་པ་ཞིག་ཡིན་པ་དང་། རྩོམ་རིག་གི་བརྩམས་ཆོས་
ནང་དུ་མི་སྣའི་གཟུགས་བརྙན་བསྐྲུན་རྒྱུ་ནི་དུས་ནམ་ཡང་གཙོ་གནད་དུ་འཇོག་
དགོས་པ་དང་དེ་དང་དུས་མཚུངས་མི་སྣར་འགུལ་བསྐྱོད་བྱེད་སའི་ཁོར་ར་ཁོར་
ཡུག་ཡང་བསྐྲུན་དགོས་པ་ཞིག་རེད། དེ་ལྟར་མི་སྣ་དང་ཁོར་ཡུག་ནི་རྩོམ་རིག་
སྒྱུ་རྩལ་གྱི་བརྩམས་ཆོས་ནང་དུ་ཆེས་གལ་ཆེ་བའི་གནས་བབ་ཅིག་བཟུང་ཡོད་པ་
རེད།
རྩོམ་རིག་སྒྱུ་རྩལ་གྱི་བརྩམས་ཆོས་ནང་དུ་རྩོམ་པ་པོ་དང་སྙན་ངག་མཁན་
422



རྩོམ་རིག་གི་རྣམ་བཤད།
id ir is
གྱིས་རྩོམ་འབྲི་བྱེད་ཡུལ་ནི་མ་ལུས་ཀུན་འདུས་ཤིག་ཡིན་པ་སྟེ། རི་དང་། ཐང་
ཆེན། བཟོ་གྲྭ་དང༌། ཞིང་ཁུལ་དང་འབྲོག་ཁུལ། སློབ་ གྲྭ། ཉི་ ཟླ་དང་།
སྐར་ཚོགས། མཛེས་ལྗོངས། བྱ་བྱིའུ་དང་ རི་དྭགས། སྐྱེ་དངོས་ སོགས་མི་
རྣམས་ཀྱི་འཚོ་བའི་ནང་ཕྲད་པའི་བྱ་དངོས་མཐའ་དག་རྩོམ་འབྲི་བྱེད་ཀྱི་ཡོད།
ཡིན་ནའང་རྩོམ་འབྲི་བྱེད་པའི་ནང་གི་གཙོ་གནད་ནི་དམིགས་བསལ་ཁོར་ཡུག་
ནང་གི་མི་སྣ་དེ་ཡིན་ལ། མི་རྣམས་ཀྱི་བློ་ཁ་དང་བརྩེ་དུང་། སེམས་ཁམས།
མི་རྣམས་ཀྱི་གཤིས་རྒྱུད། ལས་དབང་སོགས་རྩོམ་འབྲི་བྱ་རྒྱུ་དེ་ཡིན། སྤྱིར་
བཏང་གི་གནས་ཚུལ་འོག་ཏུ་རང་བྱུང་ཁམས་ཀྱི་ཡུལ་ལྗོངས་རྩོམ་འབྲི་བྱེད་རྒྱུ་ནི་
མི་དང་ཡུལ་ལྗོངས་འབྲེལ་བ་དམ་ཟབ་ཡོད་པའི་འོག་གཞི་ནས་ཡུལ་ལྗོངས་དེ་
དག་རྩོམ་འབྲི་བྱེད་ཡུལ་དུ་གྱུར་པ་ཞིག་ཡིན་རྐྱེན། མི་སྣ་ནི་དུས་ནམ་ཡང་རྩོམ་
འབྲི་བྱེད་ཡུལ་ གཙོ་བོ་ཞིག་ཡིན། ཕ་རན་སིའི་རྩོམ་པ་པོ་པའར་ ཀྲ་ཁེ་ཡིས་
“རྩོམ་རིག་སྒྱུ་ རྩལ་ནི་ མི་སྣ་དང་འཚོ་བ་མཚོན་པར་བྱེད་རྒྱུ་དེ་ ཡིན་” ཞེས་
གསུངས་པ་དང་། ཨུ་རུ་སུའི་རྩོམ་རིག་དཔྱད་བརྗོད་མཁས་ཅན་ཁྲེ་འར་ཉི་ཞོ་
ཕུ་སི་ཅིས་“… སྒྱུ་རྩལ་དང༌། ལྷག་པར་སྙན་ངག་དང་སྒྱུ་རྩལ་གྱི་བརྗོད་བྱ་
ངོ་མ་ནི་རང་བྱུང་ཁམས་མ་ཡིན་པར་དེ་ནི་མིའི་མི་ཚེ་དེ་ཡིན་ནོ”ཞེས་གསུངས་
པ་དང་ཀོར་ཀིས་“ རྩོམ་རིག་སྒྱུ་རྩལ་ནི་མིའི་རིག་པ་ཡིན་”ཞེས་དང་། “ རྩོམ་
རིག་སྒྱུ་རྩལ་མཁན་གྱི་རྒྱུ་ཆ་ནི་མི་ཡིན་” ཞེས་གསུངས་ཡོད་པ་རེད། དེས་ན། །
རྩོམ་རིག་སྒྱུ་རྩལ་གྱི་ནང་མི་སྣ་རྩོམ་འབྲི་བྱ་རྒྱུ་དེ་གཙོ་གནད་དུ་འཇོག་དགོས་
པའི་རྒྱུ་མཚན་ནི་གནད་དོན་ཕྱོགས་གཉིས་ནས་མཚོན་ཐུབ་པ་ཞིག་ཡིན།
གཅིག སྤྱི་ཚོགས་ཀྱི་འཚོ་བ་དང་རྩོམ་རིག་སྒྱུ་རྩལ་གྱི་འབྲེལ་བའི་ཐད་
ནས་བལྟས་ན། རྩོམ་རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བ་དེ་ཚུར་སྣང་དང་
མཚོན་པར་བྱེད་ལ། ཡང་སྤྱི་ཚོགས་ཀྱིས་འཚོ་བར་ཤུགས་རྐྱེན་ངེས་ཅན་ཞིག་
དང་ནུས་པ་ངེས་ཅན་ཞིག་ཐོན་གྱི་ཡོད་པ་དེ་དག་ཚང་མ་མི་སྣ་རྩོམ་འབྲི་བྱ་རྒྱུ་
དང་ཁ་བྲལ་ཐབས་མེད་པ་ཞིག་ཡིན། རྩོམ་རིག་སྒྱུ་རྩལ་ནི་སྤྱི་ཚོགས་ཀྱི་འཚོ་བ་
423



ལེའུ་གསུམ་པ། བརྩམས་ཆོས་ཀྱི་སྐོར།
དེ་ཚུར་སྣང་བྱས་པ་ཞིག་ཡིན་པ་དང་། སྤྱི་ཚོགས་ཀྱི་འཚོ་བ་ནི་དོན་དངོས་ཐོག་
སྤྱི་ཚོགས་ཀྱི་འབྲེལ་བ་སྣ་ཚོགས་ལས་གྲུབ་པ་ ཞིག་ ཡིན་ ཞིང་། སྤྱི་ཚོགས་ཀྱི་
འབྲེལ་བ་སྣ་ཚོགས་ཞེས་པ་ནི། དཔེར་ན། དཔལ་འབྱོར་གྱི་འབྲེལ་བ། ཆབ་
སྲིད་ཀྱི་འབྲེལ་བ། བསམ་ བློའི་འབྲེལ་བ། རིག་གནས་ཀྱི་འབྲེལ་བ། མི་
རིགས་ཀྱི་འབྲེལ་བ། ས་ཁུལ་གྱི་འབྲེལ་བ། ཁྱིམ་ཚང་གི་འབྲེལ་བ་སོགས་ཡིན་
པ་དང་། དོན་དངོས་ཐོག་འབྲེལ་བ་དེ་དག་ཚང་མ་ནི་མི་དང་མིའི་དབར་གྱི་
འབྲེལ་བ་ཞིག་ཡིན། དེར་བརྟེན་མི་ནི་སྤྱི་ཚོགས་འབྲེལ་བའི་སྤྱི་སྡོམས་ཡིན་ཞེས་
པའི་རྒྱུ་མཚན་ཡང་དེ་ཡིན། དེས་ན་སྤྱི་ཚོགས་ཀྱི་འཚོ་བ་དེ་བསྐྱར་དུ་རྩོམ་རིག་
སྒྱུ་རྩལ་ གྱི་ནང་ནས་མངོན་གསལ་དོད་པོས་མཚོན་པ་དང༌། སྤྱི་ཚོགས་ ཀྱི་
འཕེལ་ཕྱོགས་དངོས་དེ་མཚོན་པར་བྱེད་རྒྱུར་མི་སྣ་འདྲ་མིན་སྣ་ཚོགས་ཀྱི་བསམ་
ཚུལ་དང་མི་སྣའི་བརྩེ་སེམས། མི་སྣའི་སེམས་ཁམས། མི་སྣའི་གཤིས་རྒྱུད།
མི་སྣའི་ལས་དབང་དང་། མི་སྣའི་འབྲེལ་བ་སོགས་རྩོམ་འབྲི་བྱ་རྒྱུ་དེ་ཁོ་ན་ཡིན་
པ་དང་། རྩོམ་པ་པོ་དང༌། སྙན་ངག་མཁན་གྱིས་ངལ་རྩོལ་བྱེད་ཡུལ་ནི་མི་སྣ་
ཡིན་ལ། ཡིད་འཇོག་བྱེད་ཡུལ་དང༌། རྩོམ་འབྲི་བྱེད་པའི་གཙོ་གནད་ནི་མི་སྣ་
འདྲ་མིན་སྣ་ཚོགས་ཀྱི་གཟུགས་བརྙན་རྩོམ་འབྲི་བྱ་རྒྱུ་དེ་ ཐག་གཅོད་ཀྱི་རང་
བཞིན་ལྡན་པ་ཞིག་ཡིན།
གཉིས། བརྩམས་ཆོས་ཀྱི་བརྗོད་བྱ་དང་གྲུབ་ཆའི་འབྲེལ་བའི་ཐད་མི་
སྣས་དམིགས་བསལ་གྱི་གནས་བབ་ཅིག་བཟུང་ཡོད་རྐྱེན་རྩོམ་འབྲི་བྱེད་པའི་
གཙོ་གནད་དུ་འཇོག་དགོས།
རྩོམ་རིག་སྒྱུ་ རྩལ་ གྱི་ བརྩམས་ཆོས་ ཀྱི་ནང་དོན་ནི། བརྗོད་ བྱ་ དང་།
སྙིང་དོན། བྱུང་རིམ། མི་སྣ་ཁོར་ཡུག་སོགས་ཀྱི་རྐྱེན་ལས་གྲུབ་པ་ཞིག་ཡིན་ལ་
བརྗོད་བྱ་དང་། སྙིང་དོན། བྱུང་རིམ། མི་སྣ། ཁོར་ཡུག་སོགས་ནི་ཁ་བྲལ་དུ་
གནས་པ་ཞིག་མ་ཡིན་པར་དེ་དག་ནི་ཕན་ཚུན་འབྲེལ་བ་དམ་ཟབ་ཡོད་པ་ཞིག་
ཀྱང་ཡིན། བརྩམས་ཆོས་མང་པོ་ཞིག་ལ་ཆ་མཚོན་ན་བརྩམས་ཆོས་ནང་གི་མི་
424



རྩོམ་རིག་གི་རྣམ་བཤད།
སྣ་དེ་མེད་པར་གྱུར་ཚེ་དེ་དང་དུས་མཚུངས་བརྗོད་དོན་ཡང་མེད་པར་གྱུར་འགྲོ་
རྒྱུ་རེད། ཀྲའུ་ ཨེན་ལི་ཡིས་ “ གཟུགས་བརྙན་བརྒྱུད་ཚེ་གཞི་ནས་བསམ་བློ་
མཚོན་པར་བྱེད་ཐུབ”ཅེས་གསུངས། མི་རྣམས་ཀྱིས་རྒྱུན་གཏན་དུ་“བརྗོད་བྱ་
གཙོ་བོ་ནི་བརྩམས་ཆོས་ཀྱི་བླ་སྲོག་” ལྟ་བུ་ཡིན་ཞེས་བརྗོད་དོན་གཙོ་བོའི་གལ་
ཆེའི་རང་བཞིན་ལ་གསལ་བཤད་བྱེད་ཀྱི་ཡོད་ལ་ ཕུལ་བྱུང་གི་བརྩམས་ཆོས་
གཅིག་ཡིན་ཕྱིན་བརྩམས་ཆོས་ཀྱི་བརྗོད་བྱའི་བསམ་བློ་དེ་གང་ཐུབ་ཀྱིས་མི་
རྣམས་ཀྱི་བློ་སྒོ་ཕྱེ་ནས་བསམ་བློ་ཟབ་པོ་འཁོར་ཐུབ་པ་ཞིག་ཡོང་ཐུབ་ཐབས་
བྱེད་པ་མ་ཟད། རྩོམ་པ་པོས་འཚོ་བར་གདེང་འཇོག་དང་ངོས་འཛིན་གྱི་འདུན་
པ་དེ་ཡང་མངོན་གསལ་དོད་པོས་མཚོན་པར་བྱེད་ཀྱི་ཡོད། འོན་ཏེ། བརྩམས་
ཆོས་ཀྱི་བརྗོད་དོན་གཙོ་བོ་དེ་ཇི་ལྟར་མཚོན་པར་བྱེད་ཀྱི་ཡོད་དམ་ཞེ་ན། དེ་ནི་
རྩོམ་པ་པོ་རང་ངོས་ ཀྱིས་ འཚོ་བར་གདེང་འཇོག་དང་ངོས་འཛིན་དེ་དམར་
དམར་རྗེན་རྗེན་དུ་བརྒྱུད་བསྒྲགས་བྱེད་རྒྱུ་དེ་མ་ཡིན། དེ་འདྲ་ཞིག་ཡིན་ཚེ་དེ་
ནི་རྩོམ་རིག་སྒྱུ་རྩལ་གསར་རྩོམ་བྱས་པ་ཞིག་མ་ཡིན་པར་དེ་ནི་སྤྱི་ཚོགས་ཀྱི་གླེང་
རྩོམ་བྲིས་པ་ཙམ་ཁོ་ན་ཡིན། རྩོམ་རིག་སྒྱུ་རྩལ་གྱི་དམིགས་བསལ་རང་བཞིན་
ཁོ་ནས་དོན་བརྗོད་བརྩམས་ཆོས་ཀྱི་བརྗོད་དོན་གཙོ་བོ་ནི་གསོན་ཉམས་ལྡན་
པའི་མི་སྣའི་གཟུགས་བརྙན་ལས་གསལ་དགོས་པ་དང་། མི་སྣའི་བསམ་བློ་
དང་། གཤིས་སྤྱོད། ལས་དབང་ སོགས་ རྩོམ་འབྲི་བྱེད་ རྒྱུ་ དང་ ཁ་ བྲལ་ ཚེ་
བརྗོད་དོན་ཡང་གནས་ཐབས་མེད་ལ། དེ་དག་ཡང་དཔེ་མཚོན་གྱི་རང་བཞིན་
ལྡན་དགོས་པ་ཞིག་ཡིན། དཔེ་མཚོན་ཞེས་པར་དཔེ་མཚོན་གྱི་གཤིས་རྒྱུད་དང་།
དཔེ་མཚོན་གྱི་གཟུགས་བརྙན། དཔེ་མཚོན་མི་སྣ་བཅས་ཀྱི་བརྗོད་ཚུལ་ཡོད་ལ།
དེ་ནི་བརྩམས་ཆོས་ཀྱི་ནང་གསར་བསྐྲུན་བྱེད་རྒྱུ་ལེགས་ཤོས་བྱུང་བའི་མི་སྣའི་
གཟུགས་བརྙན་ཞིག་རེད། དཔེ་མཚོན་གྱི་གཤིས་རྒྱུད་ལ་མངོན་གསལ་དོད་
པོའི་བྱེ་བྲག་གི་རང་བཞིན་ལྡན་ཡོད་པ་མ་ཟད། བྱེ་བྲག་གི་རང་བཞིན་དེ་
བརྒྱུད་ནས་སྤྱི་ཚོགས་སྟོབས་ཤུགས་ངེས་གཏན་ཞིག་གི་ངོ་བོ་མཚོན་གྱི་ཡོད་པ་
425



ལེའུ་གསུམ་པ། བརྩམས་ཆོས་ཀྱི་སྐོར།
རེད། །
མི་སྣའི་གཤིས་ཀ་ནི་བྱུང་རིམ་འཕེལ་རྒྱས་འགྲོ་བའི་ལོ་རྒྱུས་ཤིག་ཡིན་ལ།
དཔེ་མཚོན་ཁོར་ཡུག་ནང་གི་དཔེ་མཚོན་གྱི་གཤིས་ཀ་ལྡན་དགོས་པ་ཞིག་ཡིན་པ་
དང༌། བྱ་བའི་གྲུབ་ཆས་རྟག་ཏུ་མི་ཞིག་གི་ཆེས་ངོ་བོའི་ཕྱོགས་དེ་མཚོན་པར་
བྱེད་ཐུབ་ཀྱི་ཡོད། 《ལེ་ཉིན་ཟླ་བ་བཅུ་པའི་ནང་དུ་སྐུ་བཞུགས་གནང་སྐབས་》
ཞེས་པའི་ནང་དུ་ལེ་ཉིན་ལྐོག་བཀྲོངས་གནས་ཚུལ་བྱུང་བའི་རྗེས་སུ་ཁོང་གིས་
ཨེམ་རྗེར་“ཨེམ་རྗེ་ལགས། ཁྱེད་ཀྱིས་ང་ལ་གསུངས་དང༌། ང་ཤི་རྒྱུ་རེད་དམ་”
ཞེས་གསུངས་པ་དེའི་ཐོག་ནས་རང་ཉིད་གསོན་རེ་གནང་ལུགས་མཚོན་ཞིང་།
མི་ནི་མི་རང་ཡིན་པ་དེ་ཉིད་ཀྱི་ངོ་བོའི་ཕྱོགས་དེ་རེད། གཙོ་འཛིན་ཡང་ཤི་
གསོན་གཉིས་ཀར་སྣང་མེད་གནང་མཁན་ཞིག་མ་ཡིན་པར་ཤི་རྒྱུར་སྣང་ཆེན་
དང་སྤྱིར་བཏང་གི་མི་རྣམས་ཀྱིས་ཤི་རྒྱུར་སྐྲག་སྣང་བྱེད་པ་དེ་རིགས་ལས་རྣམ་
པར་རྒྱལ་ཐུབ་པ་གནང་མཁན་ཞིག་ཡིན་པ་དེ་མཐོང་ཐུབ་པའོ། རྩོམ་པ་པོ་
ཞིག་ལ་མི་སྣ་ཞིག་རྒྱུས་མངའ་བྱུང་བ་ལྟར་དུ་སྣང་ཡང་ལེགས་གྲུབ་ཅིག་མ་བྱུང་
ན་ཡང་མིན་ན་ཁོ་ཚོ་རང་རྟོགས་མ་ཡིན་པའི་ངང་ནས་ཕུགས་བསམ་ཅན་དུ་
འགྱུར་ཏེ་ཁོ་ཚོའི་ལུས་སྟེང་གི་སྤྱིར་བཏང་མིའི་ངོ་བོ་བསྐྱུར་ནས་མི་དེའམ་དེ་
དག་མི་ཕྱེད་ལྷ་ཕྱེད་ཀྱི་ལྷ་མ་ཡིན་གྱི་གཟུགས་སུ་གྱུར་བ་དང༌། ཡང་ན་སྟབས་
བདེའི་ངང་མི་དེ་རྩོམ་པ་པོ་རང་ཉིད་ཀྱི་ངག་ཚབ་ལྟ་བུར་གྱུར་ནས་ཁོ་ཚོས་ཤོད་
པ་དང་གང་བྱེད་པ་རྣམས་ཁོ་ཚོའི་གཤིས་ཀས་ཁོ་ཚོར་སྐུལ་འདེད་བྱས་ནས་སྒྲུབ་
པའི་བྱ་བ་ཞིག་མ་ཡིན་པར་རྩོམ་པ་པོའི་དགོས་འདུན་ལྟར་སྐད་ཆ་ཤོད་པ་དང༌།
བྱ་བ་སྒྲུབ་མཁན་ཞིག་ཏུ་གྱུར། མི་སྣ་དེ་གྲས་ནི་མི་སྣ་རང་ཉིད་མ་ཡིན་པར་རྩོམ་
པ་པོ་རང་ཉིད་ཀྱིས་བཙན་ཤེད་ཀྱིས་བཟོས་པ་ཞིག་ཡིན། དེ་འདྲ་བྱས་ཚེ་མི་སྣ་
དེ་དཔེ་མཚོན་གྱི་རང་གཤིས་ལྡན་པ་ཞིག་ཆགས་མི་ཐུབ། ཅི་འདྲ་ཞིག་ལ་མི་
སྣའི་རང་གཤིས་ཟེར་རམ་ཞེ་ན། མི་སྣའི་རང་གཤིས་ཞེས་པ་ནི་མིའི་ལུས་སྟེང་
ནས་ཚོར་སྣང་སྐྱེ་ཐུབ་པའི་ཞིབ་ཕྲའི་སྣང་ཚུལ་དང་མི་གཞན་རྣམས་དང་མི་འདྲ་
426



རྩོམ་རིག་གི་རྣམ་བཤད།
བའི་ཁྱད་ཆོས་ཀྱི་སྤྱི་སྡོམས་ཤིག་ཡིན་དགོས་པ་སྟེ། མི་སྣའི་དམིགས་བསལ་གྱི་
སྐད་ཆ་དག་དང་། བྱ་སྤྱོད། སེམས་ཁམས། ཉམས་འགྱུར། གོམས་གཤིས།
གཤིས་རྒྱུད། ཀུན་སྤྱོད། དགའ་ཕྱོགས། ཕྱིའི་རྣམ་པ་སོགས་ལ་དམིགས་པ་
ཞིག་ཡིན། རྩོམ་རིག་སྒྱུ་རྩལ་མཁན་གྱིས་ངེས་པར་དུ་འཚོ་བ་དངོས་ལ་གཙིགས་
ཆེན་བྱས་ཏེ་ཐུན་མོང་མ་ཡིན་པའི་མི་རྣམས་ཀྱི་གཤིས་རྒྱུད་དེ་རྩོམ་འབྲི་བྱེད་
དགོས་པ་མ་ཟད། མི་རིགས་མི་འདྲ་བ། དུས་རབས་མི་འདྲ་བ། ཁོར་ཡུག་མི་
འདྲ་བའི་ནང་གི་མི་རྣམས་ཀྱི་གཤིས་ཀ་ཐུན་མོང་མ་ཡིན་པ་དེ་རྩོམ་འབྲི་བྱས་ཏེ་
དཔེ་མཚོན་མི་སྣའི་ཐུན་མོང་མ་ཡིན་པའི་རང་གཤིས་དེ་མཚོན་པར་བྱེད་དགོས།
དཔེ་མཚོན་ གྱི་ གནས་ བབ་ ཅེས་ པ་ ནི་ རྩོམ་ རིག་ བརྩམས་ ཆོས་ ནང་
དམིགས་བསལ་གྱི་མི་སྣ་དང་མི་སྣའི་བར་གྱི་འབྲེལ་བ་དང་རྙོག་འཛིང་ཆེ་བའི་
གནད་དོན་དང་འགལ་བ་བརྒྱུད་མཚོན་པའི་ལོ་རྒྱུས་དུས་རིམ་ངེས་ཅན་ཞིག་གི་
སྤྱི་ཚོགས་འཚོ་བའི་ངོ་བོའི་གནས་བབ་ཅིག་རེད། དེ་ནི་སྤྱི་ཚོགས་ཀྱི་ངོ་བོ་དང་
ལོ་རྒྱུས་ཀྱི་རང་ བཞིན་ ལྡན་པ་ཞིག་ཡིན་ལ་བྱེ་བྲག་དང་དངོས་ཡོད་ཀྱི་རང་
བཞིན་ལྡན་པ་ཞིག་ཀྱང་རེད། བརྩམས་ཆོས་དེ་ཚོའི་ནང་དེ་སྔ་དམག་འཁྲུག་གི་
ལོ་རྒྱུས་སྐོར་གྱི་བཀྲག་མདངས་རྣམ་པར་བཀྲ་བའི་མི་སྣ་དག་ལ་གནམ་ས་བླ་
འོག་ཏུ་འགྱུར་ཕོད་མཁན་དཔའ་བོའི་མི་སྣར་འགྱུར་ཐུབ་ངེས་ཀྱི་དཔེ་མཚོན་གྱི་
དོན་རྐྱེན་དང་དཔེ་མཚོན་གྱི་ཁོར་ཡུག་རྩོམ་འབྲི་བྱས་ཡོད་པ་རེད། འོན་ཀྱང་
དུས་ད་ཆ་ནི་ལོག་སྤྱོད་དབང་བསྒྱུར་འོག་དམག་འཁྲུག་གི་མེ་ལྕེ་ལང་ལོང་འཕྱུར་
བའི་དུས་སྐབས་དེ་འདྲ་མ་ཡིན་ཞིང༌། གནམ་ས་བླ་འོག་ཏུ་སྒྱུར་བའི་གོ་སྐབས་
མང་པོ་དེ་འདྲ་ཡོང་མི་སྲིད་པར་དེང་གི་མི་ཚོར་ཡང་ད་ཆའི་འཚོ་བ་ནི་སྤྱིར་
བཏང་ཅན་དུ་གྱུར་བ་དང་། མི་རྣམས་ཀྱི་འཚོ་བ་སྔར་བས་རྒྱུན་ལྡན་ཅན་དུ་
གྱུར་ཡོད། དེར་བརྟེན་རྩོམ་པ་པོ་རྣམས་ལ་འཚོ་བའི་ནང་ནས་ཤེས་ཚོར་བྱུང་
བའི་དཔེ་མཚོན་གྱི་རང་བཞིན་དེའང་རྟག་ཏུ་སྤྱིར་བཏང་ནང་གི་དཔེ་མཚོན་གྱི་
རང་བཞིན་དེ་ཡིན། དེང་དུས་ཀྱི་དངོས་ཡོད་འཚོ་བས་ཚད་ལྡན་གྱི་རྩོམ་རིག་
427
2]



ལེའུ་གསུམ་པ། བརྩམས་ཆོས་ཀྱི་སྐོར།
གཞུང་ལུགས་ལ་བཟོ་བཅོས་བྱེད་པ་ལྟར་དུ་སྣང་ཞིང་། དཔེ་མཚོན་གྱི་རང་
བཞིན་དེ་སྤྱིར་བཏང་གི་ནང་དུ་མངོན་མེད་དུ་ཡོད་པ་དང༌། ད་ཆའི་དངོས་
ཡོད་འཚོ་བས་རྩོམ་པ་པོར་བཙན་སྐུལ་གྱིས་དེ་ཁས་ལེན་དང་དང་ལེན་བྱེད་དུ་
འཇུག་གི་ཡོད་པ་རེད།
གཉིས་པ། ཁོར་ཡུག་གི་སྐོར།
གོང་དུ་རྩོམ་རིག་སྒྱུ་རྩལ་བརྩམས་ཆོས་ནང་གི་མི་སྣའི་སྐོར་གླེང་བ་དང་།
མི་སྣ་ནི་ཁེར་རྐྱང་དུ་རང་གར་གནས་ཐུབ་པ་ཞིག་མ་ཡིན་པར་མི་སྣ་ནི་ག་དུས་
ཡིན་རུང་ཁོར་ཡུག་ངེས་ཅན་ཞིག་གི་ནང་དུ་འཚོ་གནས་བྱེད་ཀྱི་ཡོད། ཁོར་
ཡུག་ཞེས་པ་ལ་སྤྱི་ཚོགས་ཀྱི་ཁོར་ཡུག་དང་རང་བྱུང་གི་ཁོར་ཡུག་གཉིས་འདུས་
ཡོད་པ་དང༌། སྤྱི་ཚོགས་ཀྱི་ཁོར་ཡུག་ཅེས་པ་ནི་མི་སྣ་འཚོ་བར་བྱེད་པའི་སྤྱི་
ཚོགས་ཀྱི་ལོ་རྒྱུས་ཆ་རྐྱེན་དང་ཁྱད་པར་བ་དེ་དང་མི་སྣར་རྟེན་ཅིང་འབྲེལ་བ་
ལས་བྱུང་བའི་སྣོད་དང་བཅུད་ཀྱི་འཇིག་རྟེན་ཁྱད་པར་བ། དེ་མིན་མི་སྣའི་བྱ་
འགུལ་དང་མི་སྣའི་ཕན་ཚུན་འབྲེལ་བ་ལས་ཡོངས་སུ་གྲུབ་པའི་སྤྱི་ཚོགས་ཀྱི་སྣང་
ཡུལ་དངོས་ལ་བརྟེན་པ་ཡིན།
རང་བྱུང་ཁོར་ཡུག་ཅེས་པ་ནི་མི་སྣས་བྱ་འགུལ་བྱེད་པ་ལ་བརྟེན་ནས་གྲུབ་
པའི་རང་བྱུང་གི་ཆ་རྐྱེན་དང་རང་བྱུང་གི་ནམ་ཟླ། རང་བྱུང་གི་སྣང་ཡུལ་
བཅས་ལ་བསྟན་པ་ཞིག་ཡིན། མི་སྣ་ནི་ཁོར་ཡུག་ངེས་ཅན་ཞིག་གི་ནང་དུ་འཚོ་
བ་ལས་རང་ཉིད་ཧྲེང་ཧྲེང་དུ་གནས་ཐབས་གཏན་ནས་མེད། ཁོར་ཡུག་མེད་ན་
མི་སྣར་བྱ་འགུལ་བྱ་ཡུལ་མེད་པ་དང་། མི་སྣའི་བསམ་པའི་རང་བཞིན་འགྲུབ་
བྱེད་ཀྱི་སྤྱི་ཚོགས་ཀྱི་འབྱུང་ཁུངས་རྙེད་ཐུབ་ཀྱི་མེད། མི་སྣ་ངེས་ཅན་ཞིག་ཡིན་
ན་དེ་ཁོར་ཡུག་ངེས་ཅན་ཞིག་དང་རྟེན་འབྱུང་གི་འབྲེལ་བ་ཡོད་ངེས་པ་དང༌།
མི་སྣའི་བསམ་པའི་རང་བཞིན་ངེས་ཅན་ཞིག་ཡིན་ན་རང་ཉིད་འཚོ་བར་བྱེད་
428



རྩོམ་རིག་གི་རྣམ་བཤད།
거
པའི་ཁོར་ཡུག་ཁྱད་པར་བ་ཞིག་ལ་བརྟེན་ནས་མཚོན་དགོས་པ་རེད། །
མི་སྣ་ དང་ ཁོར་ཡུག་ གཉིས་ ནི་ འབྲེལ་ བ་ དམ་ ཟབ་ ཡོད་ པ་ ཞིག་ ཡིན།
དེའང་མི་སྣ་ནི་ཁོར་ཡུག་ངེས་ཅན་ཞིག་གི་ནང་དུ་གནས་པའི་མི་སྣ་ཡིན་པ་དང་།
ཁོར་ཡུག་ཡང་མི་སྣ་ངེས་ཅན་ཞིག་དང་འབྲེལ་བ་ཡོད་པའི་ཁོར་ཡུག་ཡིན་པས་
མི་སྣ་དང་ཁོར་ཡུག་ནི་ཁ་བྲལ་ཐབས་མེད་པ་ཞིག་ཡིན་ཞིང༌། གལ་ཏེ་མི་སྣ་ངེས་
ཅན་ཞིག་དང་ཁ་བྲལ་ཚེ་ཁོར་ཡུག་ནི་དོན་མེད་དགོས་མེད་ཞིག་ཏུ་འགྱུར་ངེས་
ཡིན་པ་དང་། དེ་བཞིན་དམིགས་བསལ་གྱི་ཁོར་ཡུག་དང་ཁ་བྲལ་ཚེ་མི་སྣར་
འགུལ་སྐྱོད་བྱེད་སའི་ཡུལ་མེད་ལ། མི་སྣའི་བསམ་བློའི་གཤིས་རྒྱུད་དེ་གྲུབ་པར་
བྱ་བའི་རྩ་བའི་འབྱུང་རྐྱེན་ཡང་རྙེད་མི་ཐུབ་པ་མ་ཟད། མི་སྣའི་བྱ་སྤྱོད་དེ་དག་
ལ་གོ་བ་ལེན་ ཐབས་ མེད་ པ་ ཞིག་ ཡིན། དེས་ན་ང་ཚོས་ རྩོམ་རིག་སྒྱུ་རྩལ་
བརྩམས་ཆོས་ནང་གི་མི་སྣ་གསལ་རྟོགས་བྱུང་རྟིང་ངེས་པར་དུ་ད་དུང་རྩོམ་རིག་
སྒྱུ་རྩལ་བརྩམས་ཆོས་ནང་གི་མི་སྣ་དང་འབྲེལ་བ་ཡོད་པའི་ཁོར་ཡུག་དེ་དག་
ཀྱང་ཤེས་རྟོགས་བྱེད་དགོས།
རྩོམ་རིག་སྒྱུ་རྩལ་བརྩམས་ཆོས་ནང་གི་མི་སྣ་ནི་ཁོར་ར་ཁོར་ཡུག་ངེས་ཅན་
རེའི་ནང་དུ་གནས་པ་ཞིག་ཡིན་པ་ལས། བར་སྣང་དུ་སྐྱེས་པའི་ཤིང་སྡོང་ལྟ་བུ་
གཏན་ནས་ཡིན་མི་སྲིད་པས་ངེས་པར་དུ་མི་ག་གེ་མོ་འདི་ཉིད་ཀྱི་གནས་ཡུལ་དུ་
གྱུར་པའི་ཁོར་ར་ཁོར་ཡུག་གང་འདྲ་ཡིན་ཚུལ་བསྟན་དགོས་པ་ཞིག་ཡིན་ཞིང་།
དེ་ལ་ཡང་སྤྱི་ཚོགས་ཀྱི་ཁོར་ཡུག་གཅིག་དང་རང་བྱུང་ཁམས་ཀྱི་ཁོར་ཡུག་བཅས་
གཉིས་ཡོད་པ་ལས། སྤྱི་ཚོགས་ཀྱི་ཁོར་ཡུག་གསལ་སྟོན་བྱ་རྒྱུ་ནི་དེ་བས་གལ་ཆེ་
བ་ཞིག་ཡིན་ལ། དེའི་ནང་ཚན་ནས་སྐབས་དེའི་སྤྱི་ཚོགས་ཀྱི་ལམ་ལུགས་སམ་
ཆབ་སྲིད་ཀྱི་རྣམ་པ་སོགས་དུས་སྐབས་ཀྱི་ཁྱད་ཆོས་དེ་དག་ཀྱང་དངོས་ཤུགས་
བརྒྱུད་གསུམ་གྱི་སྒོ་ནས་བསྟན་དགོས་པ་ཡིན།
བརྩམས་ཆོས་ཀྱི་ནང་མིའི་རྣམ་པའི་བྱེ་བྲག་གསལ་བར་བྱ་རྒྱུ་དེས་ནུས་པ་
མི་ཆུང་བ་ཞིག་ཐོན་ཐུབ་ཀྱི་ཡོད་པ་སྟེ། མི་སོ་སོའི་འབྱུང་ཁུངས་དང༌། སྤྱི་
429



ལེའུ་གསུམ་པ། བརྩམས་ཆོས་ཀྱི་སྐོར།
ཚོགས་ཀྱི་གནས་བབ། གཤིས་རྒྱུད་རང་བཞིན་དང་སེམས་ཀྱི་དགའ་སྐྱོ། བྱ་
བའི་གནས་བབ་ཀྱི་དྲག་དལ་ལ་སོགས་པ་དོན་གྱི་ཆ་ཤས་མི་ཉུང་བ་ཞིག་མངོན་
པར་བྱེད་ཐུབ་ཀྱི་ཡོད་པ་རེད། དཔེར་ན། འཇམ་དཔལ་རྒྱ་མཚོས་བརྩམས་
པའི་བརྩམས་སྒྲུང་རིང་གྲས་《སྐལ་བཟང་མེ་ཏོག་》ཅེས་པའི་ནང་དུ་“ གཏུམ་
དྲག་རྔམས་པའི་རི་བྲག་གཡང་གཟར་དང༌། རྦབ་རྒོད་འདྲིལ་ བའི་ མཁར་
བསྙེགས་རི་ཚོགས་དང་། ནགས་ཀྱིས་ཁེབས་པའི་བརྗིད་ཅན་རི་བོ་དང་། རྫ་
རི་སྨུག་སོགས་གཤིན་རྗེ་འདར་བ་བཞིན། དབྱར་ན་གྲང་བྱེད་གངས་ཀྱི་རི་བོ་
དང་། དགུན་ཁ་དྲོ་བྱེད་རི་བོ་མང་པོས་བསྐོར། སྟོན་དུས་དྲོད་སྙོམས་མཐོ་
དམའི་རི་བོ་དང༌། དཔྱིད་ནས་མེ་ཏོག་རབ་བཞད་བོད་ཀྱི་ལྗོངས། རི་མཐོའི་
ལ་རེ་བརྒལ་ནས་ཐོན་པའི་གཤོངས། སྤང་ལྗོངས་ཡངས་ཤིང་རྩའི་ཁ་སྔོ་ཐིང་
ཐིང་། སྤང་རྒྱན་མེ་ཏོག་མིག་ཏུ་འཚེར་བའི་ཡུལ། སྤང་ལ་རྟ་ནོར་ར་ལུག་རྩྭ་ཁ་
བཟང་། དྲག་ཏུ་འཁྲུག་པའི་ཆུ་བོའི་སྒྲ་དག་ནི། འུར་འུར་བསྒྲགས་པས་ཐོས་
འཛིན་ལམ་ཡང་འགག་འཇམ་པོར་རྒྱུགས་པའི་གཙང་ཆབ་སྔོན་མོ་ནི། དྭངས་
མ་གཡུ་ཡི་མཚོ་མོ་བཞིན་དུ་སྣང་། ནགས་ཀྱི་སྡོང་པོ་ཆུ་འཛིན་གསེབ་ཟུག་པའི། །
རྩེ་མོར་བལྟས་ན་སྤྱི་བོའི་ཞྭ་ཡང་ལྷུང་། ..………. མི་མེད་ལུང་སྟོང་སྤང་ལྗོངས་
ཡངས་པ་དང༌། མཐའ་འཁོར་སྤང་རིས་མཛེས་པའི་ཡུལ་ལྗོངས་ན། འབྲོང་
དང་དགོ་ བ་ ཤ་ བ་ གླ་ བ་ སོགས། གང་ གི་ ཟས་ ལ་ རོལ་ ཞིང་ སྐྱིད་ པར་ འཚོ།
དབྱར་ཁ་ཁྲུང་ཁྲུང་བྱང་ནས་ལྷོ་རུ་འགྲོ། བྱ་རྒྱལ་ཁུ་བྱུག་ལྷོ་ནས་ལྷོ་རུ་ཡོང་བྱ་
ཚོགས་མཉམ་དུ་འདུས་ཤིང་ལྗོངས་འདི་ནས། དགུན་དུ་འཚེ་མེད་རང་རང་
ཡུལ་དུ་འགྲོ། གཏེར་ནགས་གངས་རྫ་སྤང་རིས་རྒྱུན་བཀླུབས་ཤིང་། མི་མངོན་
མ་བཏོན་གཏེར་གྱིས་ཕྱུག་ པའི་ཡུལ། འཛིན་མའི་ཁྱོན་འདིར་གདེང་བཅས་
ངོམས་ཆོག་པ། རིན་ཆེན་འཛད་མེད་ཐང་སྤུངས་བོད་ཀྱི་ལྗོངས་” ཞེས་པར་
མཚོན་ན་བོད་ཡུལ་གྱི་མཛེས་ལྗོངས་དེ་ལྟ་བུའི་ནང་ནས་འབྱུང་བ་ཞིག་ཡིན་པའི་
རྒྱུ་མཚན་ཤུགས་བསྟན་ཙམ་ལས་མི་སྣ་དངོས་དང་འབྲེལ་བ་བྱས་མེད་པ་རེད།
430



རྩོམ་རིག་གི་རྣམ་བཤད། །
ཡང་བརྩམས་སྒྲུང་དེའི་ནང་དུ་“སྔར་ན་རི་མཐོན་པོ་མཁའ་ལ་ཟུག་འདྲའི་ཞོལ་
ཞིག་ན་ཁྱིམ་ཁང་མཛེས་སྡུག་ལྡན་ཞིང་ཐོག་བརྩེགས་ཅན་རྒྱ་ཁྱོན་ཡངས་པའི་སྒོ་
འགྲམ་དུ་འདོགས་ཁྱི་རྔ་སྒོར་དམར་པོ་ལིང་སིང་བ་ཞིག་བཏགས་ནས་མི་རྣམས་
སྦུག་ཏུ་འགྲོ་དཀའ་བ་དང༌། ཕྱུགས་རྭ་ན་དཀར་ཁྲི་ནག་སྟོང་ཡོད་པ། རྟ་དྲེལ་
བརྒྱ་སྐོར་ཉར་ནས་རྒྱ་ཟོག་བོད་དུ་འདྲེན་པའི་མངའ་བདག་ཆེན་པོ་ཚེ་དབང་
བསམ་གྲུབ་ཅེས་པ་ཞིག་ཡོད་པ་དང་། དེའི་ཁང་པའི་འདབས་རོལ་ན་ཁང་
ཆུང་གོག་ཧྲུལ་སྒོ་གཅིག་མ་ཞིག་གི་ནང་དུ་ཕ་བསྟན་འཛིན་དང་། མ་སྒྲོལ་མ།
བུ་དཔལ་འབར་ཟེར་བ་ཞིག་བཅས་བསྡད་ཡོད་པ་རེད་” ཅེས་བཀོད་འབྲི་བྱས་
པར་མཚོན་ན་དེ་དག་གིས་མི་སྣའི་གནས་བབ་དང་འབྱུང་ཁུངས་གསལ་འདོན་
ཡོང་རྒྱུར་ནུས་པ་ངེས་ཅན་ཞིག་ཐོན་ཡོད་པ་རེད། དཔེར་ན། 《བྱ་སྤྲེལ་གཏམ་
རྒྱུད་》ནང་དུ་“སྔོན་བཀྲ་ཤིས་མཛེས་དགའི་ཡུལ་གྱི་རི་ཀུན་བཟང་ཞེས་བྱ་བ་རྩ་
བ་ནགས་འདབས་དང་སྐེད་པ་སྤངས་རི། རྩེ་མོ་གངས་རི་ཡིན་པ་ཞིག་ཡོད་
པར། དེའི་རྩེ་མོ་ལ་སེང་གེ་དཀར་མོ་ཡི་ཁྱུ། སྤངས་རི་ལྷ་བྱ་གོང་མོས་གཙོས་བྱ་
སྣ་ཚོགས་དང་། རྩ་བ་ལ་སྟག་གཟིག་དོམ་དྲེད་ལ་སོགས་པའི་གཅན་གཟན་སྣ་
ཚོགས་དང་། ནགས་ཚལ་དེའི་ཁུལ་ཞིག་ན་སྤྲེའུ་སྤྲིན་གྱི་སྒྲ་གཅན་སོགས་སྤྲེའུ་
མང་ཙམ་གནས་སོ”ཞེས་ཁོར་ཡུག་དེ་འདྲ་ཞིག་རྩོམ་འབྲི་མཛད་དེ་གཅིག་ནས་
གཏམ་རྒྱུད་དེའི་ནང་གི་རྩོད་གཞིའི་འབྱུང་རྐྱེན་གསལ་འདོན་བྱས་ པ་དང་།
གཉིས་ནས་བརྩམས་སྒྲུང་དེའི་བརྗོད་གཞི་མངོན་གསལ་དོད་པོས་དམིགས་སྟོན་
བྱེད་རྒྱུའི་ནུས་པ་ཐོན་ཡོད་པ་རེད། དེ་དག་གཙོ་བོ་ནི་རང་བྱུང་ཁམས་ཀྱི་ཁོར་
ཡུག་ལ་དམིགས་ པ་ ཞིག་དང་ དེ་ བས་ གལ་ ཆེ་ བ་ ཞིག་ ནི་ རྩོམ་ རིག་ སྒྱུ་ རྩལ་
བརྩམས་ཆོས་ནང་གི་སྤྱི་ཚོགས་ཀྱི་ཁོར་ཡུག་གསལ་སྟོན་བྱེད་དགོས་པ་དེ་རེད།
སྤྱི་ཚོགས་ཀྱི་ཁོར་ཡུག་ཅེས་པ་ནི། ལོ་རྒྱུས་དུས་བབ་ངེས་ཅན་ཞིག་གི་སྤྱི་ཚོགས་
ཀྱི་འཚོ་བའི་སྣང་ཚུལ་དང་འཕེལ་ཕྱོགས་དེར་ཟེར་བ་དང༌། ཞིབ་ཕྲའི་འཚོ་
བའི་ཁོར་ཡུག་ཅེས་པ་ནི། མི་སྣ་དེའི་མཐའ་བསྐོར་དུ་གནས་པའི་མི་སྣའི་བར་
431



ལེའུ་གསུམ་པ། བརྩམས་ཆོས་ཀྱི་སྐོར།
གྱི་འབྲེལ་བ་དང་། དཔལ་འབྱོར་གྱི་ཆ་རྐྱེན། རང་བྱུང་ཁམས་ཀྱི་ཁོར་ཡུག་
སོགས་གཙོ་བོར་ བསྟན་ པ་ དེ་རེད། དེར་བརྟེན། ཁོར་ཡུག་མི་འདྲ་བ་དེ་
གཉིས་གཅིག་གྱུར་གྱི་སྒོ་ནས་མི་སྣ་དེའི་ཞིབ་ཕྲའི་འཚོ་བའི་ཁོར་ཡུག་མཚོན་པར་
བྱེད་པ་དང་དུས་མཚུངས་ལོ་རྒྱུས་དུས་བབ་ངེས་ཅན་ཞིག་གི་སྤྱི་ཚོགས་འཚོ་བའི་
འཕེལ་རྒྱས་དང་སྣང་ཚུལ་འགའ་ཞིག་མཚོན་པར་བྱེད་དགོས་པ་དེ་རེད། །
འདིར་གསལ་ བཤད་ བྱེད་ དགོས་ པ་ ཞིག་ནི། ཁོར་ ཡུག་ ནི་ མི་ སྣར་
གཞིགས་ཏེ་བཤད་པ་ཞིག་ཡིན། མི་སྣ་མི་འདྲ་བ་རེ་ཁོར་ཡུག་ཡང་མི་འདྲ་བར་
ཡོད་ཅིང་རྩོམ་རིག་སྒྱུ་རྩལ་གྱི་བརྩམས་ཆོས་གཅིག་གི་ནང་དུ་རྩོམ་འབྲི་བྱས་པའི་
མི་སྣ་དག་ལ་ཡང་ཁོར་ཡུག་མི་འདྲ་བ་རེ་ཡོད་པ་དང་། རྩོམ་རིག་སྒྱུ་རྩལ་གྱི་
བརྩམས་ཆོས་ནང་གི་མི་སྣ་དེ་དག་ལོ་རྒྱུས་ཀྱི་གནས་བབས་ངེས་ཅན་ཞིག་གི་
ནང་དུ་འཚོ་གནས་བྱེད་ཀྱི་ཡོད་སྟབས་སྤྱིར་བཏང་གི་སྤྱི་ཚོགས་ཀྱི་ཁོར་ཡུག་དེ་
འདྲ་བ་ཞིག་ཡོད་རུང་ཞིབ་ཕྲའི་འཚོ་བའི་ཁོར་ཡུག་དེ་ནི་གཏན་ནས་མི་འདྲ་བ་
ཞིག་ཡིན། དེའི་རྒྱུ་མཚན་ནི་མི་སྣའི་འབྲེལ་བ་མི་འདྲ་བ་མ་ཟད། དེ་མིན་
དཔལ་འབྱོར་གྱི་ཆ་རྐྱེན་དང་རང་བྱུང་ཀྱི་ཁོར་ཡུག་ཡང་མི་འདྲ་བའི་རྐྱེན་གྱིས་
རེད། །
རྩོམ་རིག་སྒྱུ་རྩལ་གྱི་བརྩམས་ཆོས་ནང་དུ་མི་སྣའི་གཟུགས་བརྙན་བསྐྲུན་
སྐབས་དཔེ་མཚོན་གྱི་མི་སྣ་དང་མི་སྣ་ཕལ་པ་སྟེ་གཙོ་ཕལ་གྱི་དབྱེ་བ་ཡོད་པ་
བཞིན་དུ་རྩོམ་རིག་སྒྱུ་རྩལ་བརྩམས་ཆོས་ནང་གི་ཁོར་ཡུག་ཡང་དཔེ་མཚོན་གྱི་
ཁོར་ཡུག་དང་སྤྱིར་བཏང་ཁོར་ཡུག་གི་དབྱེ་བ་ཡོད་པ་ཞིག་ཡིན། འོན་ཏེ།
དཔེ་མཚོན་གྱི་ཁོར་ཡུག་དང་སྤྱིར་བཏང་གི་ཁོར་ཡུག་ཚང་མ་ནི་མི་སྣ་དེ་ལ་
བརྟེན་ནས་གྲུབ་པ་དང༌། མི་སྣའི་བྱ་སྤྱོད་སྤེལ་བའི་ཕྱི་རོལ་གྱི་ཆ་རྐྱེན་ཞིག་ཡིན་
པས། དེ་དག་ཚང་མ་སྤྱི་ཚོགས་ཀྱི་འཚོ་བའི་ཁོར་ཡུག་དང་དང་ཞིབ་ཕྲའི་འཚོ་
བའི་ཁོར་ཡུག་དེ་གཅིག་གྱུར་གྱི་སྒོ་ནས་སྒྲུབ་དགོས་པ་ཞིག་ཡིན།
སྤྱིར་བཏང་གི་ཁོར་ཡུག་དང་དཔེ་མཚོན་ཁོར་ཡུག་གི་དབྱེ་བ་ནི་ཁོར་ཡུག་
432



རྩོམ་རིག་གི་རྣམ་བཤད།
དེ་དག་ནས་སྤྱི་ཚོགས་ཀྱི་ངོ་བོ་དང་ཆོས་ཉིད་དེ་གཏིང་ཟབ་ཀྱི་སྒོ་ནས་ཚད་གཞི་
ངེས་ཅན་ཞིག་གསལ་མཚོན་བྱེད་ཐུབ་མིན་དེ་ཡིན། དཔེ་མཚོན་ཁོར་ཡུག་ནང་
གི་འཚོ་བའི་ཁོར་ཡུག་དེ་ཁོར་ཡུག་གཞན་རྣམས་ལས་དེ་བས་མངོན་གསལ་དོད་
པ་དང་། གསོན་ཉམས་ལྡན་པ། གཟེངས་སུ་ཐོན་པ་ཞིག་ཡིན་དགོས་པ་དང་།
ཕྱོགས་གཞན་ཞིག་ནས་མི་སྣ་དེ་དག་གི་འཚོ་བའི་ཁོར་ཡུག་ཞིབ་འབྲི་བྱས་པ་
བརྒྱུད་དེ་ལོ་རྒྱུས་ཀྱི་དུས་བབ་ངེས་ཅན་ཞིག་གི་སྤྱི་ཚོགས་འཚོ་བའི་འཕེལ་ཕྱོགས་
ཀྱི་རྣམ་པ་དེ་རྒྱ་ཁྱབ་དང་གཏིང་ཟབ་ཀྱི་སྒོ་ནས་མཚོན་པར་བྱེད་རྒྱུ་དེ་ཡིན་པས་
དཔེ་མཚོན་ཁོར་ཡུག་གིས་ངེས་པར་དུ་སྤྱིར་བཏང་ཁོར་ཡུག་གི་ཚད་ལས་བརྒལ་
ཏེ་ལོ་རྒྱུས་ཀྱི་དུས་རབས་དེའི་ངོ་བོ་དང་ཁྱད་ཆོས་དེ་བས་གང་ལེགས་མཚོན་
པར་བྱེད་དགོས་པ་རེད།
གསུམ་པ། མི་སྣ་དང་ཁོར་ཡུག་གི་འབྲེལ་བའི་སྐོར།
རྩོམ་རིག་སྒྱུ་རྩལ་བརྩམས་ཆོས་ནང་གི་མི་སྣ་དང་ཁོར་ཡུག་ལ་རྒྱུས་མངའ་
བྱུང་རྗེས་ད་དུང་མི་སྣ་དང་ཁོར་ཡུག་གི་འབྲེལ་བའི་སྐོར་ཤེས་རྟོགས་བྱེད་དགོས་
པ་མ་ཟད། དཔེ་མཚོན་གྱི་མི་སྣ་དང་དཔེ་མཚོན་གྱི་ཁོར་ཡུག་གི་འབྲེལ་བ་ཡང་
རྟོགས་དགོས་པ་ཞིག་ཡིན། རྒྱུ་མཚན་ནི་ང་ཚོས་མི་སྣའི་གཟུགས་བརྙན་གང་
ཞིག་ལ་ཡང་དེའི་བསམ་བློའི་གཤིས་རྒྱུད་དེ་ཕྱི་རོལ་གྱི་ཆ་རྐྱེན་གང་ཞིག་གི་འོག་
ཏུ་ཅི་འདྲ་བྱས་ཏེ་གྲུབ་པ་ཞིག་ཡིན་པ་བཅས་ཤེས་རྟོགས་བྱེད་དགོས། དེས་ན་
ང་ཚོས་ངེས་པར་དུ་མི་སྣ་དང་ཁོར་ཡུག་གི་འབྲེལ་བར་ཞིབ་དཔྱོད་བྱས་ཏེ་མི་
སྣའི་བསམ་བློའི་གཤིས་རྒྱུད་གྲུབ་པའི་རྒྱུ་རྐྱེན་དེ་འཚོལ་དགོས་སོ།
རྩོམ་རིག་སྒྱུ་རྩལ་བརྩམས་ཆོས་ནང་གི་མི་སྣ་དང་ཁོར་ཡུག་བར་གྱི་འབྲེལ་
བ་དེ་ཅི་ལྟ་བུ་ཞིག་ཡིན་ཞེ་ན་དེ་ནི་ཐོག་མར་མི་སྣ་དང་ཁོར་ཡུག་ནི་ཕན་ཚུན་
འབྲེལ་བ་དམ་ཟབ་ཡོད་ཅིང་ཕན་ཚུན་གཏན་ནས་བྲལ་ཐབས་མེད་པ་ཞིག་ཡིན།
433



ལེའུ་གསུམ་པ། བརྩམས་ཆོས་ཀྱི་སྐོར།
རྒྱུ་མཚན་ནི་ཁོར་ཡུག་མེད་པའི་མི་སྣ་ཞིག་ཡོད་མི་སྲིད་ལ། ཡང་མི་སྣ་མེད་པའི་
ཁོར་ཡུག་ཅིག་ཀྱང་ཡོད་མི་སྲིད། དེ་ལྟར་དམིགས་བསལ་གྱི་མི་སྣ་དང་ཁ་བྲལ་
ཚེ། ཁོར་ཡུག་གི་བརྗོད་གཞི་དེ་དོན་མེད་ལ་གྱུར་འགྲོ་བས་ཁོར་ཡུག་དེ་དགོས་
མེད་ཅིག་ཏུ་གྱུར་རྒྱུ་ཡིན་པ་དང་། མི་སྣ་དེ་དམིགས་བསལ་གྱི་ཁོར་ཡུག་དང་ཁ་
བྲལ་ཚེ་མི་སྣ་འཚོ་གནས་དང་འགུལ་བསྐྱོད་བྱ་ཡུལ་མེད་ལ་མི་སྣ་དེ་གནས་
ཐབས་གཏན་ནས་མེད་པ་ཞིག་ཡིན། མི་སྣ་དང་ཁོར་ཡུག་ནི་ཕན་ཚུན་གཅིག་
ལ་གཅིག་བརྟེན་ དུ་ གནས་ པ་ཞིག་ཡིན་པ་ དང༌། ཕན་ཚུན་ཁ་ བྲལ་ ཐབས་
གཏན་ནས་མེད་པ་ཞིག་ཡིན། །
ཁོར་ཡུག་དང་མི་ སྣ་ ནི་ ཕན་ཚུན་ ཤུགས་ རྐྱེན་ ཡོད་ པ་ ཞིག་ ཡིན་ ཞིང་།
དེའང་མི་སྣ་དང་ཁོར་ར་ཁོར་ཡུག་གཉིས་ཕན་ཚུན་དགེ་མཚན་མེད་པའམ་ཕན་
མེད་ཀྱི་སྒོ་ནས་འབྲེལ་བ་ཡོད་པ་ཞིག་མ་ཡིན་པར་དེ་ནི་དགེ་མཚན་ལྡན་པའི་སྒོ་
ནས་ཕན་ཚུན་ཤུགས་རྐྱེན་དང་ནུས་པ་ཆེན་པོ་ལྡན་པ་ཞིག་ཡིན། གནད་དོན་
འདིའི་ཐད་མ་ཁེ་སི་དང་ཨེན་ཀི་སིས་འདི་ལྟར་ཞིག་གསུངས་མྱོང་བ་སྟེ་“མི་སྣས་
ཁོར་ཡུག་གསར་བསྐྲུན་བྱེད་ཐུབ་པ་དང་འདྲ་བར་ ཁོར་ཡུག་གིས་ཀྱང་མི་སྣ་
གསར་བསྐྲུན་བྱེད་ཀྱི་ཡོད”ཅེས་གསུངས་པ་ལྟར་རོ། ཁོར་ར་ཁོར་ཡུག་གིས་མི་
སྣ་གསར་བསྐྲུན་བྱེད་ཐུབ་ཀྱི་ཡོད་ཅེས་པ་ནི་མི་སྣར་བྱེ་བྲག་གི་འགུལ་བསྐྱོད་
བྱེད་ཡུལ་ཞིག་འབུལ་རྒྱུ་དང༌། དེ་ལ་བརྟེན་ནས་དཔེ་མཚོན་མི་སྣའི་བསམ་པ་
དང་སྤྱོད་ལམ་ཁྱད་པར་བ་བྱུང་བའི་རྒྱུ་མཚན་ཤུགས་ནས་སྟོན་པ་དེ་ལ་“ཁོར་
ཡུག་གིས་མི་གསར་བཟོ་” བྱེད་པ་ཟེར། དེ་དང་མཉམ་དུ་ཕྱོགས་གཞན་ཞིག་
ནས་དཔེ་མཚོན་མི་སྣའི་འཐབ་རྩོད་དངོས་བརྒྱུད་ནས་ཁོར་ཡུག་དཔེ་མཚོན་
ཅན་དེའི་ཁྱད་ཆོས་གསལ་བར་མཚོན་རྒྱུ་དང་དེ་ནས་རང་ཉིད་ཀྱི་མཐའ་འཁོར་
གྱི་དཔེ་མཚོན་ཁོར་ཡུག་ཅན་དེ་འཕོ་འགྱུར་དང་འཕེལ་རྒྱས་འབྱུང་བར་སྐུལ་
འདེད་གཏོང་རྒྱུ་དེ་ལ་“མིས་ཁོར་ཡུག་གསར་བཟོ་”བྱེད་པ་ཟེར་རོ།།
ཁོར་ར་ཁོར་ཡུག་ཅེས་པ་ནི་གོང་ཞུས་ལྟར་སྤྱི་ཚོགས་ཀྱི་འབྲེལ་བ་སྣ་ཚོགས་
434



རྩོམ་རིག་གི་རྣམ་བཤད།
ལས་གྲུབ་པ་ཞིག་ཡིན་པ་སྟེ། དཔེར་ན། མི་དང་མིའི་དབར་གྱི་དཔལ་འབྱོར་
གྱི་འབྲེལ་བ། ཐོན་སྐྱོད་ཀྱི་འབྲེལ་བ། ཆབ་སྲིད་ཀྱི་འབྲེལ་བ། མི་རིགས་ཀྱི་
འབྲེལ་བ། ས་ཁུལ་དང་ས་ཁུལ་གྱི་འབྲེལ་བ། རིག་གནས་ཀྱི་འབྲེལ་བ། སློབ་
གསོའི་འབྲེལ་བ། ལས་རིགས་ཀྱི་འབྲེལ་བ། ཁྱིམ་ཚང་གི་འབྲེལ་བ་སོགས་ཡིན་
ཞིང་མི་རྣམས་སྤྱི་ཚོགས་ཀྱི་འབྲེལ་བ་རྙོག་འཛིང་དེའི་ནང་དུ་འཚོ་གནས་བྱེད་ཀྱི་
ཡོད་སྟབས་སྤྱི་ཚོགས་ཀྱི་འབྲེལ་བ་མི་འདྲ་བའི་གྲུབ་ཆ་དེ་རིགས་ཀྱིས་མི་རྣམས་
ལ་ཐད་ཀར་དང་གཞན་བརྒྱུད་ཀྱི་སྒོ་ནས་ཤུགས་རྐྱེན་ངེས་ཅན་ཞིག་ཐེབས་ཀྱི་
ཡོད་ལ། དེ་དག་མི་རྣམས་ཀྱི་གཟུགས་སྟེང་ནས་མཚོན་ཐུབ་པ་ཞིག་ཀྱང་ཡིན།
དེར་བརྟེན་སྤྱི་ཚོགས་ཀྱི་ཁོར་ཡུག་ནི་མི་རེ་རེའི་ངོས་ནས་བཤད་ནའང་དེ་ནི་
ཕྱིའི་གྲུབ་ཆ་ཕལ་པ་ཞིག་ཡིན་ལ། ཕྱིའི་གྲུབ་ཆ་ཕལ་པ་འདིས་མི་རྣམས་ལ་ཐད་
ཀར་དང་གཞན་རྒྱུད་ཀྱི་སྒོ་ནས་ཤུགས་རྐྱེན་དང་ནུས་པ་ཐོན་ཏེ་རིམ་བཞིན་མིའི་
ནང་གི་སེམས་པའི་གཤིས་རྒྱུད་དེ་གྲུབ་ཀྱི་ཡོད་པ་རེད། གོང་སྨོས་རྒྱུ་མཚན་དེ་
དག་ལ་བརྟེན་ནས་ང་ཚོས་སྡོམ་ཚིག་འདི་ལྟར་ཞིག་བཞག་ཆོག་པ་སྟེ། ཁོར་
ཡུག་ནི་མི་སྣ་འགུལ་བསྐྱོད་བྱེད་པའི་ཡུལ་ཁམས་ཤིག་ཡིན་པ་མ་ཟད། མི་སྣའི་
བྱ་སྤྱོད་ཀྱི་འབྱུང་རྐྱེན་དང་མི་སྣའི་གཤིས་རྒྱུད་གྲུབ་པར་བྱེད་པར་ཐག་གཅོད་ཀྱི་
རང་བཞིན་ལྡན་པའི་གྲུབ་ཆ་ཞིག་ཀྱང་ཡིན་པ་དེ་རེད། དེ་ལྟར་རྩོམ་པ་པོས་མི་
ཁ་བྲལ་ཐབས་གཏན་ནས་མེད་པ་ཞིག་ཡིན་པ་དང༌། རྩོམ་པ་པོས་མངོན་སུམ་
གསལ་རྗེན་དང་ཞིབ་ཕྲའི་སྒོ་ནས་ཁོར་ར་ཁོར་ཡུག་དེ་རྩོམ་འབྲི་ལེགས་པོ་བྱེད་
དགོས་པ་དང༌། ཁོར་ཡུག་ལེགས་པོ་ཞིག་འབྲི་ཐུབ་ཚེ། གཅིག་ནས་མི་སྣར་
ཤུགས་རྐྱེན་ཆེན་པོ་ཡོད་པ་དང༌། གཉིས་ནས་མི་སྣར་འགུལ་བསྐྱོད་བྱ་ཡུལ་
ལེགས་པོ་ཞིག་གསར་གཏོད་བྱེད་ཐུབ་ལ། དེ་འདྲ་ཞིག་བྱུང་ཚེ་མི་སྣའི་བྱ་སྤྱོད་
ཀྱི་འབྱུང་རྐྱེན་དང་མི་སྣའི་རང་གཤིས་གྲུབ་པའི་རྒྱུ་རྐྱེན་སོགས་གསལ་མཚོན་
བྱེད་ཐུབ་པ་ཡོང་རྒྱུ་དེ་ཡིན། ཨེན་ཁེ་སིས་མི་སྣ་དང་ཁོར་ཡུག་གི་འབྲེལ་བའི་
435



ལེའུ་གསུམ་པ། བརྩམས་ཆོས་ཀྱི་སྐོར།
ཐད་རྩོམ་པ་པོ་རྣམས་ལ་“དཔེ་མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་ཐོན་
པ་བྱེད་དགོས་”ཞེས་རེ་བ་བཏོན་གནང་བ་དང༌། ཁོར་ཡུག་དེ་དཔེ་མཚོན་གྱི་
རང་བཞིན་ལྡན་པ་ཞིག་མིན་ཚེ་མི་སྣ་དེ་ཡང་དཔེ་མཚོན་གྱི་རང་བཞིན་ལྡན་པ་
ཞིག་ཡོང་མི་ཐུབ་པ་དང༌། ཁོར་ཡུག་དེ་དཔེ་མཚོན་གྱི་རང་བཞིན་ལྡན་པ་ཞིག་
ཡིན་ཚེ་མི་སྣ་དེ་ཡང་དཔེ་མཚོན་གྱི་རང་བཞིན་ལྡན་པ་ཞིག་ཡོང་ཐུབ་པ་དེ་ཡིན།
ཕྱོགས་གཞན་ཞིག་ནས། མི་སྣས་ཁོར་ཡུག་གསར་བསྐྲུན་བྱེད་པ་དང་།
མི་ནི་འདུ་ཤེས་ཡོད་ལ་ཧུར་བརྩོན་གྱིས་རང་སྟོབས་ནུས་པ་འདོན་སྤེལ་བྱེད་
མཁན་ཡིན་རྐྱེན་ཕྱི་རོལ་ཁོར་ཡུག་གི་ཆ་རྐྱེན་དང་ནུས་པ་སོགས་རང་དབང་མེད་
པའམ་གཞན་དབང་དུ་གྱུར་པའི་སྒོ་ནས་ཁས་མི་ལེན་པ་དང་། མི་ནི་ལོ་རྒྱུས་
གསར་བསྐྲུན་བྱེད་མཁན་ཞིག་ཡིན་པ་མ་ཟད། ཁོར་ར་ཁོར་ཡུག་གི་བདག་པོ་
ཞིག་ཡིན་པ་དང༌། སྤྱི་ཚོགས་ཁོར་ཡུག་གི་ཤུགས་རྐྱེན་ཁས་ལེན་པ་དང་དུས་
མཚུངས་རང་ངོས་ཀྱི་སྤྱི་ཚོགས་ཀྱི་ལག་ལེན་སྣ་ཚོགས་བརྒྱུད་དེ་སྤྱི་ཚོགས་ཀྱི་ཁོར་
ཡུག་དེར་རང་སྟོབས་ཀྱི་ནུས་པས་ཤུགས་རྐྱེན་དང་བསྒྱུར་བཀོད་བྱེད་ཀྱི་ཡོད་པ་
རེད། དེར་བརྟེན་ཕྱི་རོལ་གྱི་ཁོར་ཡུག་ལ་མི་རྣམས་ཀྱི་རང་སྣང་ཡུལ་ཅན་གྱི་
རྟགས་ཐམ་གཏིང་ཟབ་ཅིག་འཇོག་གི་ཡོད་པ་མ་ཟད། མི་སྣའི་བྱ་སྤྱོད་ཐམས་
ཅད་ལ་བསྒྱུར་བཀོད་བྱས་ཟིན་པའི་ཁོར་ཡུག་གསར་པ་དེས་མི་སྣའི་བསམ་བློའི་
རང་གཤིས་ལ་ཤུགས་རྐྱེན་གསར་པ་ཞིག་ཀྱང་ཐོན་གྱི་ཡོད་པ་དང༌། དེས་མི་
སྣའི་བྱ་སྤྱོད་གསར་པ་ཞིག་སྤེལ་རྒྱུར་སྐུལ་འདེད་བྱེད་ཀྱིན་ཡོད་པས་མི་སྣ་དང་
ཁོར་ར་ཁོར་ཡུག་གི་འབྲེལ་བ་ནི་རྒྱུན་ཆད་མེད་པར་འཕེལ་རྒྱས་དང་འགྱུར་བ་
འགྲོ་རྒྱུར་ཕན་ཚུན་ནུས་པ་ཐོན་རེས་བྱེད་པའི་འབྲེལ་བ་ཞིག་ཡིན་པས། རྩོམ་
པ་པོ་རྣམས་ཀྱིས་ཁོར་ཡུག་གིས་མི་སྣར་ཐེབས་པའི་ཤུགས་རྐྱེན་ཁོ་ན་རྩོམ་འབྲི་
བྱེད་རྒྱུ་མེད་པར་མི་སྣ་དང་ཁོར་ཡུག་གཉིས་ཕན་ཚུན་ནུས་པ་ཐོན་རེས་བྱེད་
པའི་འབྲེལ་བ་དེ་ཡང་རྩོམ་འབྲི་བྱེད་དགོས་པ་རེད། མདོར་ན། མི་སྣ་དང་
ཁོར་ར་ཁོར་ཡུག་གི་འབྲེལ་བ་ནི་རྩོད་སྒྲུབ་དང་ཕན་ཚུན་བརྟེན་ནས་གནས་པ།
436



རྩོམ་རིག་གི་རྣམ་བཤད།
ཕན་ཚུན་ཤུགས་རྐྱེན་ཐེབས་པའི་འབྲེལ་བ་ཞིག་ཡིན་ལ་རྩོམ་པ་པོས་དཔེ་མཚོན་
ཁོར་ཡུག་ནང་གི་དཔེ་ མཚོན་ གྱི་མི་སྣའི་ གཟུགས་བརྙན་གསར་བསྐྲུན་བྱེད་
སྐབས་ངེས་པར་དུ་མི་སྣའི་རང་གཤིས་དེ་འདི་ལྟར་ཡིན་དགོས་པ་ལས་དེ་ལྟར་
མ་ཡིན་པའི་གཏན་ཚིགས་རིག་པ་དང་མཐུན་དགོས་པ་མ་ཟད། མི་སྣ་དང་
ཁོར་ཡུག་ནི་ཕན་ཚུན་བརྟེན་ནས་གནས་པ་དང་ཕན་ཚུན་ནུས་པ་ཐོན་རེས་བྱེད་
པའི་འབྲེལ་བ་ཞིག་ཡིན་ནོ།
-
-
-----
------
-
-
1.རང་བྱུང་གི་ཁོར་ཡུག་དང་སྤྱི་ཚོགས་ཀྱི་ཁོར་ཡུག་ཅེས་པའི་གོ་དོན་གང་ཡིན།
2. མི་སྣ་དང་ཁོར་ཡུག་གི་འབྲེལ་བ་ཅི་ཡིན་ནམ།
3.བརྩམས་ཆོས་ཀྱི་ནང་དུ་མི་སྣ་རྩོམ་འབྲི་བྱེད་རྒྱུ་དེ་གཙོ་གནད་དུ་འཇོག་དགོས་
པའི་རྒྱུ་མཚན་ཅི་ཡིན་ནམ། །
4. ཨེན་ཁེ་སིས་“ དཔེ་མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་ཐོན་པ་བྱེད་
དགོས་”ཞེས་པའི་གོ་དོན་གང་ཡིན་ནམ།
437



ལེའུ་གསུམ་པ། བརྩམས་ཆོས་ཀྱི་སྐོར།
ས་བཅད་བདུན་པ། རྩོམ་ལུས་ཀྱི་དབྱེ་བའི་སྐོར།
དང་པོ། རྩོམ་ལུས་ཀྱི་དབྱེ་སྲོལ་མི་འདྲ་བའི་གོ་དོན་སྐོར།
རྩོམ་ལུས་ནི་རྩོམ་རིག་གི་རྣམ་པའི་ཁོངས་སུ་གཏོགས་པ་ཞིག་ཡིན། འོན་
ཏེ་བརྩམས་ཆོས་ཀྱི་གྲུབ་ཆ་སྒྲིག་གཞི་དང༌། སྐད་ཆ་སོགས་དང་མི་འདྲ་བར་
ཁྱོན་ཡོངས་ནས་སྒྲིག་གཞི་དང༌། སྐད་ཆ་རིང་ཐུང་སོགས་ཀྱི་གྲུབ་ཆ་གཅིག་
བསྡུད་བྱས་པ་ཞིག་ཡིན། བོད་ཀྱི་རྩོམ་རིག་ལོ་རྒྱུས་ཐོག་ཏུ་《སྙན་ངག་མེ་ལོང་》
བསྒྱུར་རྗེས་གཞུང་ནང་དུ་“ལུས་ནི་རེ་ཞིག་འདོད་པ་ཡི། དོན་གྱི་རྣམ་བཅད་
ཚིག་གི་ཕྲེང༌། དེ་ཡང་ཚིག་བཅད་ལྷུག་པ་དང༌། སྤེལ་མ་རྣམ་གསུམ་ཉིད་དུ་
གནས་”ཞེས་སྙན་ངག་གི་ལུས་ནི་རྩོམ་པ་པོའི་བརྗོད་འདོད་ཀྱི་དངོས་པོ་གང་
དང་གང་ཡིན་པ་དེ་རྗོད་བྱེད་ཚིག་གི་ཕྲེང་བར་སྤེལ་བའི་ཚིག་སྦྱོར་དེ་ཡིན་ཏེ་དེ་
ཡང་ཚིག་སྦྱོར་གྱི་རྣམ་པའི་སྒོ་ནས་དབྱེ་ན་རྐང་བར་བཅད་པའི་ཚིག་བཅད་
དང༌། རྐང་བར་མ་བཅད་པའི་ཚིག་ལྷུག་དང༌། བཅད་ལྷུག་འདྲེས་པའི་སྤེལ་
མ་བཅས་རྣམ་པ་གསུམ་ཉིད་དུ་གནས་སོ་ཞེས་རྩོམ་ལུས་ལ་དབྱེ་བ་འབྱེད་ཚུལ་
ཞིག་བཏོན་ཡོད་ནའང་། དེ་ནི་རྩོམ་ རིག་ སྤྱི་ལ་བཀོལ་སྤྱོད་བྱེད་ཐུབ་ པའི་
གནད་དཔྱིས་ཕྱིན་པ་ཞིག་མ་ཡིན། རྩོམ་རིག་གི་འཕེལ་རྒྱས་ལ་གཞིགས་ཏེ་རྩོམ་
ལུས་ཀྱི་དབྱེ་བ་འབྱེད་ཚུལ་སྣ་ཚོགས་ཤིག་ཆགས་ཡོད་རུང་དེ་དག་མདོར་བསྡུས་
ན་“རྩོམ་ལུས་རྣམ་པ་གསུམ་དུ་དབྱེ་བ་”དང་གཅིག་“རྣམ་པ་བཞི་རུ་དབྱེ་བ་”
དང་གཉིས་བཅས་ཡིན། 1. རྩོམ་ལུས་རྣམ་པ་གསུམ་དུ་དབྱེ་བ་དེ་ནི་ཡོ་རོབ་
གླིང་དུ་དར་ སྔ་ལ་རྒྱུན་རིང་དུ་གནས་པའི་རྩོམ་ལུས་དབྱེ་ཚུལ་ཞིག་ཡིན་ལ།
438



རྩོམ་རིག་གི་རྣམ་བཤད།
དེའི་རྩ་བའི་ཁྱད་ཆོས་ནི་བརྩམས་ཆོས་ཀྱི་ངོ་བོའི་སྟེང་ནས་དབྱེ་ཡོད་ པ་ སྟེ།
དོན་བརྗོད་རྩོམ་རིག་དང༌། བརྩེ་དུང་མཚོན་པའི་རྩོམ་རིག ཟློས་གར་གྱི་རྩོམ་
རིག་བཅས་ཡིན་ཞིང་དབྱེ་ཚུལ་དེ་ནི་གནའ་བོའི་ཞི་ལ་ཡི་གཞུང་ལུགས་མཁས་
ཅན་ཡ་ལི་ཧྲི་ཏོ་ཐ་ཡིས་སྙན་རྩོམ་གྱི་ལད་ཟློས་བྱེད་ཡུལ་འདྲ་ཡང་རྣམ་པ་དང༌
ཐབས་ལམ་མི་འདྲ་བའི་ཁྱད་ཆོས་གཞིར་བཟུང་ནས་རྣམ་པ་གསུམ་དུ་དབྱེ་ཡོད་
རྐྱེན་ཕྱིས་སུ་བག་ཆགས་ཤུགས་ཆེན་བྱུང་ཡོད་པ་རེད། དེ་རྗེས་འཇར་མན་གྱི་
ཧེ་ཀོར་གྱིས་དབྱེ་ཚུལ་གསུམ་པོ་དེར་མཛེས་དཔྱོད་རིག་པའི་ལྟ་ཚུལ་ཐོག་ནས་
བསྐྱར་དུ་འགྲེལ་བཤད་བྱས་ཡོད་པ་སྟེ། ཁོང་གིས་དོན་བརྗོད་སྙན་ངག་གིས་
གཙོ་བོ་ཕྱི་ཡུལ་མཚོན་ཞིང༌། བརྩེ་དུང་མཚོན་པའི་སྙན་ངག་ནི་རང་སེམས་
མཚོན་པའི་བརྩམས་ཆོས་ཡིན་པས་གཉིས་ཀའི་གནད་ཕྱོགས་མི་འདྲ་སོ་སོར་
སྣང་ཞིང་ཟློས་གར་རྩོམ་རིག་ནི་རང་སྣང་དང་ཕྱི་ཡུལ་སྣང་བ་གཉིས་པོ་གཅིག་
ཏུ་འདྲེས་པའི་སྒྱུ་རྩལ་ཞིག་ཡིན་པས་སོ་ཞེས་གསུངས་ཡོད་ལ། ཕྱིས་སུ་ཨུ་རུ་
སུའི་མཁས་པ་སྦེ་ལིན་སི་ཅིས་གོམ་གང་མདུན་སྤོས་ཀྱིས་རིག་པས་ཁུང་བསྐྱེལ་
བྱས་ཡོད། ཁོང་གིས་“བརྩེ་དུང་མཚོན་པའི་སྙན་རྩོམ་ནི་མི་ཞིག་གི་རང་སྣང་གི་
སེམས་ཁམས་དེ་ཕྱིར་མཚོན་པར་བྱས་པ་ཞིག་ཡིན་ལ། ཁྱོན་ཡོངས་ནས་བཤད་
ན་དེ་ནི་ཚོར་སྣང་དང་ བརྩེ་དུང༌། རོལ་དབྱངས་ ཀྱི་ ཉམས་ དང་ ལྡན་ པའི་
བདག་ཉིད་ཅན་ཞིག་ཡིན། དོན་བརྗོད་སྙན་རྩོམ་ནི་ཕྱི་རོལ་ཡུལ་དུ་གནས་པའི་
བྱ་ དངོས་ ཀྱི་ཚུལ་རྣམས་ ཞིབ་ འབྲི་ བྱས་ ཤིང་ སྒྱུ་ རྩལ་ མཁན་ པོས་འོས་ ཤིང་
འཚམས་པའི་ལྟ་ཚུལ་ཞིག་འདམས་བསྡུས་བྱས་ཏེ་ཕྱོགས་སོ་སོ་ནས་མཚོན་པའི་
དཔེ་རིས་ཞིག་ང་ཚོའི་མིག་ལམ་དུ་བསྟེན་པ་དང་མཚུངས་སོ། ཟློས་གར་ནི་
དོན་བརྗོད་དང་བརྩེ་དུང་མཚོན་པ་གཉིས་མཉམ་དུ་འབྲེལ་ཞིང་ང་ཚོའི་མིག་
ལམ་དུ་དེ་ནི་འདས་ཟིན་པ་ཞིག་མིན་པ་ད་ལྟ་རྩོམ་བཞིན་པའི་ཚུལ་དུ་འཁྲབ་
སྟོན་པ་རེ་རེས་གླེང་བརྗོད་དང་ལུས་ཀྱི་ཉམས་འགྱུར་སྣ་ཚོགས་ལ་བརྟེན་ནས་
རང་ཉིད་གསལ་སྟོན་བྱས་པ་ཞིག་ཡིན་ནོ”ཞེས་གསུངས་ཡོད་པ་དེས་རྩོམ་ལུས་
439



ལེའུ་གསུམ་པ། བརྩམས་ཆོས་ཀྱི་སྐོར།
རྣམ་པ་གསུམ་པོའི་ཁྱད་ཆོས་དང༌། མཚོན་སྟངས་སོགས་ལ་ཞིབ་དཔྱོད་བྱས་
ཡོད་པ་རེད། །
2. རྣམ་པ་བཞི་རུ་དབྱེ་ཚུལ་ནི་རྒྱའི་རྩོམ་རིག་ནང་“ལྔ་བཞི་”ལས་འགུལ་
རྗེས་སུ་བྱུང་བའི་རྩོམ་ལུས་ཀྱི་དབྱེ་ཚུལ་ཞིག་ཡིན་པ་སྟེ། སྙན་ངག་དང༌། ལྷུག་
རྩོམ། བརྩམས་སྒྲུང་། ཟློས་གར་བཅས་བཞི་རུ་དབྱེ་བ་དེའི་རྩ་བའི་ཁྱད་ཆོས་
ནི་རྩོམ་རིག་བརྩམས་ཆོས་ཀྱི་ཕྱི་རོལ་གྱི་རྣམ་པའི་ཐོག་ནས་དབྱེ་བ་སྟེ། སྒྲིག་
གཞིའི་རྣམ་པ་དང་ཚིག་སྦྱོར་སྤེལ་སྟངས། རིང་ཐུང་དང་རྒྱ་ཆེ་ཆུང་གི་ཁྱད་
ཆོས་གཞིར་བཟུང་ནས་དབྱེ་འབྱེད་བྱས་པ་ཞིག་ཡིན། རྩོམ་ལུས་རྣམ་པ་གསུམ་
དུ་དབྱེ་བ་དང་ཡང་ན་རྣམ་པ་བཞི་རུ་དབྱེ་བ་དེ་དག་ཡང་རྩ་བའི་རང་བཞིན་གྱི་
ངོས་ནས་གཏན་འཁེལ་བྱས་པ་ཙམ་ལས་དེ་དག་ཕན་ཚུན་བརྒལ་མི་ཆོག་པའི་
བར་མཚམས་ཤིག་གཏན་ནས་མ་ཡིན་ནོ། དེ་ལྟར་གཤམ་ལ་ཕྱི་ནང་རྩོམ་རིག་
གཞུང་ལུགས་ཀྱི་ཤས་ཆེ་བ་གཙོ་བོར་གཞིགས་ཏེ་བཤད་པར་བྱའོ། །
གཉིས་པ། སྙན་ངག་གི་སྐོར།
1. སྙན་ངག་གི་གོ་དོན།
སྙན་ངག་ནི་མིའི་རིགས་ཀྱི་ཆེས་ཐོག་མའི་རྩོམ་རིག་གི་རྣམ་པ་ཞིག་ཡིན་པ་
དང་དེ་ནི་ངལ་རྩོལ་དང་མཉམ་དུ་འཕེལ་རྒྱས་ཕྱིན་པ་ཞིག་ཡིན། དབྱིན་ཇིའི་
སྙན་ངག་ཞིབ་འཇུག་པ་ཆའོ་ཀྲི་ཐང་མུ་སུན་ན་རེ་གདོད་མའི་དུས་སྐབས་སུ་མི་
རྣམས་ཀྱི་ཐུན་མོང་ངལ་རྩོལ་ཁྲོད་དུ་བྱུང་བའི་འགྲོས་རིམ་དང་ལྡན་པའི་བྱ་བ་
དེར་གྲུབ་ཆ་གཉིས་ཡོད་དེ་ལུས་ཀྱི་གྲུབ་ཆ་དང་ངག་གི་གྲུབ་ཆ་རེད། སྔ་མ་དེ་
འཕེལ་རྒྱས་སུ་སོང་བ་ལས་ཟློས་གར་དང་ཕྱི་མ་དེ་འཕེལ་རྒྱས་སུ་སོང་བ་ལས་
སྐད་ཆ་བྱུང་བ་རེད་”ཅེས་གསུངས་ཤིང༌། སྐད་ཆ་ནི་དང་ཐོག་འགྲོས་རིམ་དང་
གོ་དོན་ཅི་ཡང་མེད་པའི་ང་རོ་ཙམ་ཡིན་ལ། ཕྱིས་ སུ་འཕེལ་རྒྱས་ཕྱིན་ཏེ་ གླུ་
440



རྩོམ་རིག་གི་རྣམ་བཤད།
Ho
ir
ar
(སྙན་ངག་)ཡི་སྐད་ཆ་དང་སྤྱིར་བཏང་གི་སྐད་ཆ་བྱུང་བ་རེད་ཅེས་གསུངས་པ་
བཞིན་སྙན་ངག་ནི་དར་སྔ་བའི་རྩོམ་ལུས་ཞིག་ཡིན་རྐྱེན་སྙན་ངག་གི་མཚན་ཉིད་
དང་གོ་དོན་ལ་མི་རིགས་མི་འདྲ་བ་དང་རྒྱལ་ཁོངས་མི་འདྲ་བའི་མཁས་པ་དག་
གིས་མཚན་ཉིད་སྣ་ཚོགས་ཤིག་བཞག་མྱོང་ཡོད་པ་རེད། དཔེར་ན་“ སྙན་ངག་
ནི་ཚོར་འདུ་དྲག་པོའམ་རྟོག་འཆར་གྱི་ནུས་ཤུགས་དང་ལྡན་པའི་སྒྱུ་རྩལ་མཚོན་
སྟངས་ཤིག་ ལ་ ཟེར་” ཞེས་ པ་ དང་ “ འཆད་ པས་ ཡིད་ དབང་ འཕྲོག་ ཅིང་།
མདངས་ཀྱིས་མིག་དབང་སླུ་བ། རོ་མངར་ལྗགས་ལ་སིམ་པ། སྒྲ་དབྱངས་རྣ་
བར་འབབ་པ་ཞིག་ལ་སྙན་ངག་གོ་”ཞེས་དང་“རྩོམ་རིག་གི་ཁྲོད་དུ་བློ་ཡི་བཀོད་
པའམ་རྟོག་འཆར་གྱི་བློ་ཡུལ་དེ་དབྱངས་ཀྱི་འགྱུར་ཁུགས་སུ་བཀུག་ཅིང༌། རི་
མོའི་རྣམ་པར་ཕབ་པའི་ལྗགས་རྩོམ་ཞིག་ལ་སྙན་ངག་གོ”ཞེས་སོགས་སྙན་ངག་
གི་གཞུང་ལུགས་དག་ན་མང་དུ་བཀོད་ཡོད་ཀྱང་དེ་དག་ནི་གཞི་འཛིན་ས་མི་
འདྲ་བ་དང་། སྐད་ཡིག་མི་འདྲ་བ་དང་། ལྷག་པར་དུ་མི་རིགས་སོ་སོའི་རིག་
གནས་སྲོལ་རྒྱུན་གྱི་ཁྱད་ཆོས་དང་ངོས་འཛིན་བྱེད་ཚུལ་མི་འདྲ་བའི་དབང་གིས་
ཐུན་མོང་གིས་ཁས་ལེན་ཐུབ་པའི་ཚད་གཞི་ཞིག་ད་ལྟའི་བར་དུ་མི་བྱུང་བར་
སྣང་ངོ༌།
དེ་བཞིན་བོད་རིགས་ལ་མཚོན་ནའང་སྙན་ངག་གི་ངོས་འཛིན་ སྟངས་
དང་མཚན་ཉིད་འཇོག་སྟངས་སྣ་ཚོགས་པ་ཞིག་མཆིས། དཔེར་ན་“སྙན་ངག་
ཅེས་པ་ནི་སྙན་ཞིང་ཡིད་དུ་འོང་བའི་ཉམས་ཀྱི་ཁྱད་པར་བཏོན་པའི་ཐབས་ཤིག་
ལ་བྱ་”ཞེས་པ་དང་“ སྙན་ངག་ཞེས་པ་རྣ་བར་སྙན་ཞིང་ཡིད་འཕྲོག་པའི་རྗོད་
བྱེད་ཚིག་ལ་ཟེར་”ཅེས་པ་དང་། ཐ་ན་“ སྙན་ངག་ཅེས་པ་སྙན་ཞིང་འཇེབས་
པའི་ངག་ལ་ཟེར་” ཞེས་པ་སོགས་མཚན་ཉིད་མང་དུ་བཞག་ཡོད་པ་དེ་དག་
འགའ་རེས་ཚིག་གི་སྦྱོར་བ་ཙམ་ལ་གོ་བ་ལེན་ཡོད་པ་དང་། འགའ་རེས་རྩོམ་
རིག་སྒྱུ་རྩལ་སྤྱི་ལ་གོ་ལེན་བྱས་ཡོད་པ་དེ་ཡིན། ཡང་བསྐྱར་བཤད་ན་སྙན་ངག་
ཅེས་པའི་རྩོམ་ལུས་འདིར་ཁྱབ་ཆེ་ཆུང་མི་འདྲ་བའི་འཇུག་ཚུལ་གཉིས་ཡོད། མེ་
441



ལེའུ་གསུམ་པ། བརྩམས་ཆོས་ཀྱི་སྐོར།
ལོང་མའི་ རང་ལུགས་ ལྟར་ བརྩམས་ པའི་ སྙན་ ངག་ ཁོ་ ན་ ལ་ འཇུག་ པ་ དང་།
མགུར་ལེགས་བཤད་དང་བཅས་པའི་སྙན་ངག་སྤྱི་ལ་འཇུག་པའོ། སྙན་ངག་
ཅེས་པ་《མེ་ལོང་》མའི་གཞུང་ལྟར་བརྩམས་པ་ཁོ་ནར་གོ་བ་ལེན་ན་དེའི་ཤུགས་
ལ་མགུར་དང་ལེགས་བཤད་སྙན་ངག་མིན། དེའི་ཕྱིར་ཡར་ལོ་རྒྱུས་དེད་པས་
གནའ་བོའི་མགུར་གླུ་སོགས་སྙན་ངག་མིན་ལ། མར་ཉེ་བར་སླེབས་པས་ད་ལྟའི་
རང་མོས་སྙན་རྩོམ་ཡང་སྙན་ངག་མིན། 《སྙན་ངག་མེ་ལོང་》བོད་དུ་མ་དར་
གོང་བོད་ལ་སྙན་ངག་མེད་ཅེས་རང་བཞིན་དུ་གྲུབ་འགྲོ་བས་དེ་ནི་ཤིན་ཏུ་མི་
འོས་པའི་གནས་ཤིག་རེད། མཁས་པའི་དབང་པོ་དུང་དཀར་བློ་བཟང་འཕྲིན་
ལས་མཆོག་ནས་“ སྙན་ངག་ཇི་ལྟར་རྩོམ་ཚུལ་གྱི་རིགས་པའི་གཞུང་ལུགས་བོད་
དུ་མ་དར་གོང་དུ་བོད་རང་ཉིད་ཀྱི་ཁྱད་ཆོས་མཚོན་པའི་སྙན་ངག་ཡོད”ཅེས་
གསུངས་པ་ལྟར་རོ། མགུར་མ་དང་ལེགས་བཤད་སོགས་ལ་རང་རང་གི་ཁྱད་
ཆོས་ཐུན་མོང་མ་ཡིན་པ་རེ་ཡོད་པ་ནི་བསྙོན་དུ་མེད་མོད། དེ་ཙམ་གྱིས་རྩོམ་
ལུས་རང་མགོ་ཐོན་པ་དགར་བའི་ཆ་རྐྱེན་མི་ལོངས་སྙམ་སྟེ། ཁྱད་ཆོས་ཅུང་མི་
འདྲ་བ་ཙམ་རེ་ལ་བརྟེན་ནས་རྩོམ་ལུས་རེ་དགར་དགོས་ན་ནི་སྤྱིར་འཛམ་གླིང་
རྩོམ་རིག་ཁྱབ་ཁོངས་སུ་རྩོམ་ལུས་འཇོག་སྟངས་ཕྱོགས་མཐུན་པ་ཙམ་ཞིག་ཀྱང་
འོང་དཀའ་ལ། རང་རེ་བོད་རིགས་ཀྱི་རྩོམ་ལུས་ལ་ནི་དེ་བས་ཀྱང་རྙོག་འཛིང་
གི་དྲ་ བ་ ཞིག་ ཆགས་ ངེས་ ཡིན། དེ་ལྟར་ སྙན་ ངག་ ཅེས་ པ་ ནི་ དབྱངས་ཀྱི་
འདེགས་འཇོག་གསལ་ལ། རྒྱན་ཕུན་སུམ་ཚོགས་པས་སྤུད་པ་དང་ཚིག་བསྡུས་
ཤིང་སྡེབ་ལེགས་པ། སྤྱི་ཚོགས་ཀྱི་འཚོ་བ་སྙིང་བསྡུད་ཀྱིས་མཚོན་པར་བྱེད་པའི་
ཚོར་འདུ་ཤུགས་དྲགས་པའི་རྩོམ་རིག་གི་རྣམ་པ་ཞིག་ཡིན་ཞེས་བརྗོད་ན་ཆོག་གོ།
2. སྙན་ངག་གི་རྩ་བའི་ཁྱད་ཆོས་སྐོར།
སྙན་ངག་གི་རྩ་བའི་ཡོན་ཏན་ནི་བརྩེ་དུང་ཚུར་སྣང་བྱས་པ་ཞིག་ཡིན་པས་
ཚིག་ཐུང་ཞིང་གཅིག་སྡུད་ཆེ་བ་དང་། དོན་འདུས་ཤིང་དབྱངས་འགྲོས་དང་
ལྡན་པ། བརྩེ་དུང་གིས་ཡོངས་སུ་ཕྱུག་པ། བསམ་གཞི་ཕུན་སུམ་ཚོགས་ལ་
442



རྩོམ་རིག་གི་རྣམ་བཤད།
ཡིད་འགུགས་ནུས་པ་ཆེ་བ། གོ་དོན་གཏིང་ཟབ་ལ་ཚིག་སྦྱོར་སྙན་ཞིང་འཇེབས་
པ། མིའི་རིགས་ཀྱི་སེམས་ཀྱི་གཏིང་ནས་ཐོན་པའི་གདངས་དབྱངས་ཡིན་པས་
རང་ཉིད་ཀྱི་བསམ་པའི་འགྱུར་བ་ཇི་བཞིན་དུ་མཚོན་པར་བྱས་པ་ཞིག་ཡིན།
སྙན་ངག་མཁན་པོ་ཧཱ་ཆི་ཕང་གིས་“ སྙན་ངག་ནི་ཕུན་སུམ་ཚོགས་པའི་ཡིད་སྤྲོས་
དང་ཐད་ཀར་དུ་ཐོན་པའི་བརྩེ་དུང་ལ་བརྟེན་ནས་སྤྱི་ཚོགས་ཀྱི་འཚོ་བ་སྙིང་
བསྡུས་ཀྱིས་མཚོན་པའི་རྩོམ་རིག་གི་རྣམ་པ་ཞིག་ཡིན་ཏེ། དེ་ལ་དོན་བསྡུས་
ཤིང་འབྲེལ་ཆགས་པ་དང་དབྱངས་ཀྱི་འདེགས་འཇོག་གསལ་བའི་ཁྱད་ཆོས་
དང་ལྡན་པས་ལྷུག་པའི་ཚིག་སྦྱོར་དང་ཁྱད་པར་ཆེའོ” ཞེས་གཅིག་སྡུད་ཀྱིས་
སྙན་ཚིགས་ཀྱི་ཁྱད་ཆོས་གསལ་བཤད་བྱས་ཡོད་པ་རེད། སྙན་ཚིག་ཀྱི་རྩ་བའི་
ཁྱད་ཆོས་མདོར་བསྡུས་ན་འདི་འདྲ་འགའ་ཡོད་པ་སྟེ། །
སྤྱི་ཚོགས་ཀྱི་འཚོ་བ་དེ་གཅིག་སྡུད་དང་སྙིང་བསྡུས་ཀྱི་རང་བཞིན་ལྡན་
པའི་སྒོ་ནས་མཚོན་པར་བྱས་པ་ཞིག་ཡིན།
རྩོམ་རིག་ཡོད་ཚད་ཀྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་ཡིན་རུང་སྙན་
ངག་གིས་རྩོམ་ལུས་གཞན་དང་འདྲ་བར་མི་སྣའི་གཟུགས་བརྙན་དང་ཕྱི་རོལ་
ཡུལ་དུ་གནས་པའི་བྱ་དངོས་ཞིབ་འབྲི་མི་བྱེད་པར་སྤྱི་ཚོགས་ཀྱི་འཚོ་བ་དེ་ཚད་
མཐོའི་གཅིག་སྡུད་དང་སྙིང་བསྡུས་བྱས་ཏེ་མཚོན་པར་བྱས་པ་ཞིག་ཡིན་རྐྱེན་
སྙན་ངག་གིས་འཚོ་བ་སྙིང་བསྡུས་བྱེད་པ་དེ་རྩོམ་ལུས་གཞན་ལས་ལྷག་པ་ཡོད།
དཔེར་ན་《མཁས་པའི་དགའ་སྟོན་》ལས།
“དེ་ནས་བོད་འབངས་ཡོངས་ཀྱི་བསོད་ནམས་ནི།
སྣུམ་ཟད་མར་མེ་ལྟ་བུ་ཡལ་ལ་ཐུག
རྗེ་ཡི་མངའ་ཐང་དགུན་ཁའི་ཆུ་བཞིན་བྲི།།
རྒྱལ་ཁྲིམས་སོག་རུལ་ཕོན་ཐག་བཞིན་དུ་ཞིག
ཆབ་སྲིད་ཕན་བདེ་ནམ་མཁའི་འཇའ་བཞིན་ཡལ།
ནག་ཕྱོགས་སྤྱོད་པ་དཔྱིད་ཀྱི་རླུང་བཞིན་ལངས།”
443



ལེའུ་གསུམ་པ། བརྩམས་ཆོས་ཀྱི་སྐོར།
ཞེས་རྩོམ་པ་པོས་བོད་སིལ་བུའི་དུས་རབས་ཀྱི་སྤྱི་ཚོགས་རྣམ་པ་དངོས་དེ་
དག་གཅིག་སྡུད་ཀྱིས་མཚོན་པར་བྱས་པ་ཞིག་ཡིན། དེ་མིན་བོད་རྒྱལ་སྲོང་
བཙན་སྒམ་པོའི་སྐུ་ཚེ་གཅིག་རིང་གི་མཛད་རྣམ་མཐའ་ཡས་པ་དེ་དག་དགེ་
འདུན་ཆོས་འཕེལ་གྱིས་ཤོ་ལོ་ཀ་གཅིག་ཏུ་བསྡུས་པ།
“ཚེ་གཅིག་ཡུན་ལ་ཕན་པའི་ལྷ་ཆོས་དང༌།
དོན་གཉིས་འབྲས་བུ་རྩོལ་བའི་ལྷ་ཆོས་ཏེ།
དུས་གསུམ་ཀུན་དུ་དགེ་བའི་དཔལ་སྦྱིན་པའི།
སྡེ་བཞིའི་ནོར་གྱིས་བོད་ཁམས་ཕྱུག་པར་མཛད་” ལྟ་བུའོ། སྤྱི་ཚོགས་ཀྱི་
འཚོ་བ་སྙིང་བསྡུས་ཀྱིས་མཚོན་པར་བྱེད་པ་ནི་སྙན་ངག་གི་ཐུན་མོང་མ་ཡིན་
པའི་ཁྱད་ཆོས་ཤིག་གོ།
©བསམ་བློའི་བརྩེ་དུང་ཤུགས་ཆེར་འཕེལ་བའི་རང་བཞིན་དང་སྒྱུ་རྩལ་
གྱི་ཉམས་རྟོགས་དང་འཆར་སྣང་ཕུན་སུམ་ཚོགས་པའི་རང་བཞིན་ལྡན་ཡོད་པ།
རྩོམ་རིག་གི་བརྩམས་ཆོས་ཡོད་ཚད་ནང་དུ་རྩོམ་པ་པོའི་བསམ་བློའི་བརྩེ་
དུང་དང་འཆར་སྣང་དགའ་སྐྱོ་བསྟོད་སྨད་སོགས་ཡོད་པ་ཡིན་རུང་སྙན་ངག་གི་
རྩོམ་ལུས་ནང་དུ་རྩོམ་པ་པོའི་ བརྩེ་དུང་དང་ཆགས་སྡང་སོགས་འདོན་སྤེལ་
ཤུགས་ཆེར་བྱེད་རྒྱུ་ནི་རང་གི་དམིགས་བསལ་གྱི་འོས་འགན་ཞིག་ཏུ་བརྩི་གི་ཡོད་
པ་རེད། གནའ་བོའི་ལོ་མ་རྒྱལ་ཁབ་ཀྱི་རྩོམ་རིག་པ་ཧ་ལི་སིས་《སྙན་ངག་གི་སྒྱུ་
རྩལ་》ཞེས་པའི་དེབ་ཐེར་ནང་དུ་
“ཁྱོད་ཉིད་བཞད་པའི་ཚེ་ན་གཞན་དག་བཞད།
ཁྱོད་ཉིད་བཤུམས་པའི་མོད་ལ་གཞན་ཡང་བཤུམ།
བདག་གི་མིག་ཆུ་དབྱུང་བར་ཁྱེད་འདོད་ན། །
ཐོག་མར་ཁྱེད་རང་སྐྱོ་གདུང་ཉམས་དག་སྟོན”ཞེས་པ་དང༌། རྒྱའི་སྙན་
ངག་པ་ལི་ཅན་ནས་ཀྱང་སྙན་ངག་ཅེས་པ་ནི་སྙན་ངག་མཁན་གྱི་“དགོད་སྒྲ་གོང་
བུར་ཆགས་པའམ། མིག་ཆུ་འོད་དུ་འཚེར་བ་”ཡིན་ཞེས་གསུངས་པ་ལྟར་སྙན་
444



རྩོམ་རིག་གི་རྣམ་བཤད།
ངག་མཁན་པོར་སྤྱི་མཐུན་ཚོར་བ་ཙམ་ལས་ཐུན་མིན་གྱི་ཚོར་བ་སྐྱེན་ཞིང་རྣོ་བ་
ཞིག་མེད་ན་དེ་སྙན་ངག་མཁན་དུ་འགྱུར་དཀའ། དེའི་ཕྱིར་གྲགས་ཆེ་བའི་སྙན་
ངག་མཁན་པོ་དག་གིས་ཤུགས་ཆེ་བའི་ཚོར་བ་འདི་ལ་བརྟེན་ནས་སྙན་ངག་གི་
བསྟན་བཅོས་ཉམས་པ་མེད་པ་ དག་ མཛད་ཅིང་གནའ་དེང་ཀྲུང་ཕྱི་ཀུན་ལ་
གྲགས་པའི་བརྡ་ཆད་སྙན་ངག་བབས་པ་ཞེས་པ་ལའང་འཆད་ཚུལ་དུ་མ་ཞིག་
ཡོད་ཀྱང་མཐར་གཏུགས་ན་གཙོ་བོ་སྙན་ངག་མཁན་གྱི་ཡིད་ལ་ཚོར་འདུ་དྲག་
པོར་འཁྲུག་པ་རྣམས་ གློ་བུར་དུ་ཆུ་གཏེར་མཁའ་ལ་འཕྱུར་བ་བཞིན་ཀློང་དུ་
བརྡོལ་བའི་ཚུལ་ལ་འདོད་པ་དང༌། སྙན་ངག་སྨྲ་བ་མང་པོ་ཞིག་ལ་སྙན་ངག་
རྩོམ་འདོད་ཀྱི་བློའམ་སྐུལ་སློང་ཞིག་སྔོན་དུ་མ་འཁྲུངས་པར་འབད་འབུངས་
བྱས་པས་སྙན་ངག་ཉམས་དང་ལྡན་པ་ཞིག་འོང་དཀའ་བའང་གནད་འདི་ལ་
ཐུག་པར་སྙམ། གཞན་ཡང་སྐྱིད་སྡུག་འཚོ་བའི་འབྱུང་ཁུངས་མེད་ན་གསོན་
ཉམས་ལྡན་པའི་སྙན་ངག་གི་སྣང་བརྙན་འབྱུང་མི་ཐུབ་ལ། དགའ་སྐྱོ་ཟུང་གི་
ཡིད་འགྱུར་མེད་ན། རྔམ་བརྗིད་ཉམས་དང་ལྡན་པའི་སྙན་ངག་ཡོད་མི་སྲིད་
པས་འཚོ་བ་དང་སེམས་གཉིས་ནི་སྙན་ངག་གི་གཤོག་ཟུང་ཡིན་པ་དང༌། གལ་
ཏེ་འཚོ་བ་ནི་རྦ་རླབས་གཡོ་བའི་རྒྱ་མཚོ་ཞིག་ཡིན་པའི་དབང་དུ་བཏང་ན།
སྙན་ངག་ནི་བརྩེ་དུང་གི་ རིན་ཆེན་སྤུངས་པའི་གྲུ་གཟིང་ཉིད་དུ་ངེས་ཤིང་།
སྙན་ངག་པའི་འདུན་པ་ནི་ཁ་ལོ་སྒྱུར་བྱེད་ཀྱི་སྐྱ་བ་དང་མཚུངས་པས་སྙན་ངག་
ནི་རྩོམ་པ་པོའི་བརྩེ་དུང་དྲག་ཏུ་གཡོ་བ་ལས་བྱུང་བ་ཞིག་ཡིན་པ་གདོན་མི་ཟའོ།
དཔེར་ན། རེབ་ཚ་བཀའ་འགྱུར་བས། །
“བརྩེ་སེམས་མ་ཡིས་འཇམ་མཉེན་སོར་རྩེས་ཀྱང་།
རེག་པར་མི་བཟོད་སྡུག་པའི་བུ་ཆུང་དེ།
གློ་བུར་དུར་ཁྲོད་ནགས་སུ་བྱ་གཅན་གྱིས།
ཤ་ཁྲག་ནང་འཁྲོལ་ཟ་བ་ཇི་ལྟར་བཟོད་” ཅེས་པ་དང་དགེ་འདུན་ཆོས་
འཕེལ་གྱིས་“ཐང་ཆེན་ཕ་མཐའ་ཡས་པའི་དུད་སྤྲིན་གྱི་སྤྲིས་མ།
445



ལེའུ་གསུམ་པ། བརྩམས་ཆོས་ཀྱི་སྐོར།
རྐང་གླིང་སྐད་བརྡ་བསྒྱུར་བའི་རྒྱུས་མེད་ཀྱི་གྲོགས་པོ།
ཁ་དོག་སྣ་ལྔ་ཤར་བའི་ཞིང་ཆེན་གྱི་རེའུ་མིག་
སྣང་ཡུལ་གང་ལ་བལྟས་ཀྱང་སྐྱོ་ཉམས་ཤིག་འདུག་པ།
ཉེ་འབྲེལ་འཁོར་གཡོག་འཛོམས་པ་ཚོང་འདུས་ཀྱི་མགྲོན་པོ།
སྟོབས་འབྱོར་ཁེང་དྲེགས་དར་བ་རྨི་ལམ་གྱི་ལོངས་སྤྱོད།
སྐྱིད་སྡུག་སྤེལ་མའི་ཉམས་མྱོང་དབྱར་དགུན་གྱི་འགྱུར་ལྡོག
བསམ་ཞིང་མ་བཅོས་ཤུགས་ཀྱིས་གླུ་དབྱངས་ཤིག་ཤོར་སོང་”ལྟ་བུ་སོགས་
ལ་ཚིག་གི་རྒྱུན་དང་ཡིག་འབྲུའི་དཀྱིལ་ན་བརྩེ་དུང་དང་མོས་གུས་ཀྱི་ཡིད་འགྱུར་
རྦ་རླབས་ ཏུ་འཕྱུར་བཞིན་ཡོད་པས། དངོས་གནས་“དགའ་སྐྱོ་ཆགས་སྡང་
ཁོང་ནས་བརྡོལ་བའི་རླབས། རང་བྱུང་ལྷུན་གྲུབ་ གདངས་ སུ་ འཕོས་པའི་
དབྱངས་”ཤིག་སྟེ། བཀླགས་པ་ཙམ་གྱིས་ཡིད་ཀྱི་དབང་པོ་གཡོ་བ་འདི་ལྟ་བུ་ནི་
སྙན་ངག་གི་ཐུན་མོང་མ་ཡིན་པའི་ཁྱད་ཆོས་ཤིག་ཡིན་ནོ།
3ཁྱད་དུ་འཕགས་པའི་སྐད་ཆའི་སྒྱུ་རྩལ།
སྙན་ངག་གི་སྐད་ཆ་ནི་འཚོ་བ་དངོས་ལས་བྱུང་བ་ཞིག་ཡིན་རུང་དེ་ལ་
རྩོམ་པ་པོས་བསྲེགས་བཅད་བརྡར་གསུམ་དང་ཞིབ་བརྐོས་ཚགས་དཀྲོལ་བྱས་
པ་ཞིག་ཡིན་རྐྱེན། ཚིག་སྦྱོར་སྙན་ཞིང་འཇེབས་ལ་དབྱངས་ཀྱི་འདེགས་འཇོག་
གསལ་བ། རོལ་དབྱངས་ཀྱི་ཉམས་འགྱུར་ལྡན་ལ་ཕུན་སུམ་ཚོགས་པའི་རྒྱན་
གྱིས་ཕྱུག་པའི་སྐད་ཆའི་སྒྱུ་རྩལ་ཞིག་ཡིན། དབྱངས་ཀྱི་འདེགས་འཇོག་ཅེས་པ་
ནི་འཇིག་རྟེན་གྱི་དངོས་པོ་ཀུན་ལ་ཁྱབ་པ་ཞིག་ཡིན། ནམ་རྒྱུན་འདེགས་འཇོག་
ཅེས་པ་ནི་འགུལ་བསྐྱོད་གཅིག་ལས་བྱུང་བ་སྟེ། གར་གྱི་སྟངས་སྟབས་དང་ཆུ་
བོའི་རྦ་རླབས་ཀྱི་འདེགས་འཇོག་ལྟ་བུ་དང་། འགུལ་བསྐྱོད་ཕྲ་མོའི་རྣམ་པར་
ཤར་བ། དཔེར་ན་སེམས་ཁམས་ཀྱི་འགྱུ་བའམ་ཚོར་ཤེས་ཀྱི་འཕྲོ་འདུ་ལས་བྱུང་
བའི་འདེགས་འཇོག་ལྟ་བུ། འགུལ་བསྐྱོད་ཀྱི་རྟེན་འབྲེལ་ལས་བྱུང་བ་ཟིན་དང་
མ་ཟིན་པའི་སྒྲ་སྣ་ཚོགས་ཀྱི་གདངས་རྒྱུན་དང་འགྱུར་ཁུག་གི་འདེགས་འཇོག་ལྟ་
446



རྩོམ་རིག་གི་རྣམ་བཤད།
བུ་དང་། དེ་ལས་ ཟིན་པའི་སྒྲ་ཡི་འདེགས་འཇོག་ནི་ སྒྲ་རིག་པའི་ལུགས་སུ་
“དྲང་པོ་བསྒྲེང་དང་གུག་པ་དང་། བསྟོད་དང་སྨད་དང་གྲིམས་དང་ལྷོད་”
ཅེས་པ་ལྟར་སྐད་ཀྱི་གདངས་སམ་ཡི་གེའི་གདངས་དེ་དབྱངས་དང་བསྡེབས་ཚེ།
སྒྲ་དྲག་ཞན་བར་མ་དང་། གྲིམ་ལྷོད་རན་པ་སྣ་ཚོགས་ཤིག་འབྱུང་བ་ལ་གོ་
དགོས། སྒྲ་ གདངས་ དེ་ འདྲ་ སྤེལ་ བའི་ སྐད་ ཆའི་ རྒྱུན་ ལ་ རང་ བཞིན་ གྱིས་
དབྱངས་ཀྱི་འདེགས་འཇོག་ཅིག་བསྟུད་མར་ཡོད་པས་སྒྲ་གདངས་ཀྱི་དྲག་ཞན་
འཇམ་རྩུབ་སོགས་ཅི་ཙམ་སྡེབ་སྦྱོར་ལེགས་པ་དེ་རྩིས་ཀྱིས་སྐད་ཆའི་རྒྱུན་ལ་
དབྱངས་ཀྱི་འདེགས་འཇོག་གསལ་ཞིང་། འགྱུར་ཁུག་གི་ཉམས་འགྱུར་ཡང་
ལྡན་པ་ཡིན། དེས་ན་སྐད་ཆའི་སྒྱུ་རྩལ་གྱི་ཡང་རྩེར་བརྩི་བའི་སྙན་ངག་ལ་ནི་
གཞན་ལས་ཁྱད་དུ་ཐོན་པའི་དབྱངས་ཀྱི་འདེགས་འཇོག་ཅིག་ཡོད་པ་སྨོས་མེད་
དུ་གྲུབ་སྟེ། དུང་དཀར་བློ་བཟང་འཕྲིན་ལས་མཆོག་ནས་“ གཞན་ཡང་སྙན་
ངག་སྦྱོར་སྐབས་དོན་གྱི་རྒྱུན་ལ་མ་ལྟོས་པར་སྒྲ་གདངས་ཀྱི་སྒོ་ནས་ཡིད་དུ་འོང་
མི་འོང་གི་ཁྱད་པར་ཡོད་དེ་”ཞེས་སྙན་ངག་གི་རིག་རྩལ་ལ་ནང་བྱན་ཆུད་པའི་
ཉམས་མྱོང་དུ་གསུངས་འདུག་པ་ལྟར། །
དཔེར་ན། རྗེ་ཙོང་ཁ་པའི་《རྣམ་རྒྱལ་པའི་བསྟོད་པ་》རུ།
“རལ་གྲི་ལྕགས་ཀྱུ་དབྱུག་པ་རྡོ་རྗེ་གཡས།
མི་གཡོ་འདོད་རྒྱལ་དབྱུག་སྔོན་སྟོབས་པོ་ཆེ།
ཁྱེད་ཀྱིས་ཕྱོགས་བཞིར་གནས་པས་བགེགས་དཔུང་འཇོམ་” ཞེས་དང་།
འཇུ་མི་ཕམ་པའི་《སྒ་བདེའི་གསོལ་བསྡུས་དགྲ་བགེགས་དཔུང་འཇོམ་》ལས།
“སྨུག་ནག་ཁྲོ་ཚུལ་དྲག་སྔགས་དམོད་པ་སྒྲོགས། །
ཞྭ་ནག་ཕོད་ཀ་ལ་སོགས་སྔགས་ཆས་གསོལ།
ཕྱག་གཉིས་རྡོ་རྗེའི་སྒྱོགས་རྡོ་དགྲ་ལ་འཕེན།།
དགྲ་བགེགས་དམ་སྲིའི་སྟེང་ན་རྔམས་སྟབས་འགྱིང་”ཞེས་པ་སོགས་རང་
བཞིན་བརྗོད་པའི་རྒྱན་འབའ་ཞིག་ལས་མ་འདས་ཀྱང་བཀླགས་པ་ཙམ་གྱིས་རྫ་
447



ལེའུ་གསུམ་པ། བརྩམས་ཆོས་ཀྱི་སྐོར།
རྔ་འབུམ་ཕྲག་ཅིག་ཅར་དུ་བརྡུང་པའམ་རི་བོ་བརྡོལ་ཞིང་རྒྱ་མཚོའི་རྦ་རླབས་
དྲག་ཏུ་འཕྱུར་བ་ལྟ་བུའི་བརྗིད་ཉམས་ཁྱད་པར་ཅན་ཞིག་ཡོད་པ་ནི་སྒྲ་གདངས་
ཀྱི་སྦྱོར་བ་ལས་བྱུང་བའི་དབྱངས་ཀྱི་འདེགས་འཇོག་གི་ཉམས་འབའ་ཞིག་ཡིན་
ནོ། གོང་སྨྲས་སྒྲ་གདངས་ཀྱི་འདེགས་འཇོག་ལྡན་པའི་ངག་གི་རྒྱུན་དེ་གཅོད་
མཚམས་དང་ངལ་གསོའི་སྡོད་མཚམས་སྣ་ཚོགས་ལྟེར་ཚེགས་བར་ཆ་ཡའི་སྡེབ་
ཅི་རིགས་སུ་སྤེལ་བས་དབྱངས་ཀྱི་འདེགས་འཇོག་སྔར་ལས་ལྷག་པར་འགྱུར། ཆ་
ཡ་སྤེལ་བའི་རིག་པ་འདི་ནི་བོད་ཀྱི་སྙན་ངག་སྤྱི་ཁྱད་པར་མགུར་མའི་ལུས་ལ་
ཤིན་ཏུ་རྒྱུགས་ཆེ་སྟེ། དཔེར་ན། འབྲུག་པ་པད་མ་དཀར་པོའི་གསུངས་མགུར་
ལས།
དཔལ་འཛམ་བུ་གླིང་གི་བྱང་གི་རྒྱུད།
རི་ཁ་བ་ཅན་གྱིས་བསྐོར་བའི་ཞིང་།
མ་མཁའ་འགྲོའི་མཆོད་སྡོང་ར་ལུང་ཐེལ”ཞེས་པ་དང་། རྫ་དཔལ་སྤྲུལ་
སུ་དང་འགྲོགས་ཀྱང་ཆགས་སྡང་གི་སྣོན་མ།
གང་དང་འབྲེལ་ཀྱང་གཡོ་སྒྱུ་ཡིས་མགོ་བསྐོར། །
དགེ་རྐྱེན་མེད་པས་གྲོགས་མང་འདི་མཐོང་ནས། །
ཨ་བུའི་སེམས་པ་དབེན་རི་ལ་ཤོར་སོང་།”
ཞེས་པ་ལྟ་བུ་ཚིག་དབར་ཆ་ཡི་སྡེབ་སྟངས་སྣ་ཚོགས་པར་བྱས་པས་འཁྱོག་
བརྗོད་སོགས་ཀྱི་རྒྱུན་དང་མ་སྦྱར་ཡང་རང་བཞིན་གྱིས་སྙན་རོ་ཆེ་བ་སྟེ། གཙོ་
བོ་ཚིག་གི་ལྷུ་འགྲིག་ཅིང་། གཅོད་ལེགས་པ། * ཀློག་བདེ་བས་སོར་རྩེས་ལྡེམ་
པོས་སྒྲ་སྙན་དཀྲོལ་བའི་དབྱངས་ལྟར་ཡིད་ཀྱི་དབང་པོ་ཅིག་ཅར་འཕྲོག་པར་
བྱེད་པའི་འགྱུར་ཁུག་དང་ལྡན་ནོ། །
དེ་མིན་ཕུན་སུམ་ཚོགས་པའི་རྒྱན་གྱིས་ཕྱུག་པ་ཞེས་པ་ནི་དཔེ་རྒྱུན་དང་
གཟུགས་རྒྱན་ སོགས་ཀྱིས་གཙོས་ པའི་《མེ་ལོང་》དུ་དངོས་དང༌ཤུགས་ཀྱིས་
448



རྩོམ་རིག་གི་རྣམ་བཤད།
བསྟན་པའི་རྒྱུན་རྣམས་དང་གཞན་ཡང་གནའ་དེང་དང་རང་གཞན་མི་རིགས་
སོ་སོའི་སྙན་ངག་གི་སྒྱུ་རྩལ་མཚོན་ཐབས་དང་སྐད་ཆའི་སྒྱུ་རྩལ་ཁྱད་དུ་འཕགས་
པ་དག་ལ་བསྟན་པ་ཡིན་པས་འདི་ནི་སྙན་ངག་གི་ཁྱད་ཆོས་གཙོ་བོ་ཞིག་ཡིན་པ་
ཀུན་ལ་གསལ་ལོ། །
3. སྙན་ངག་གི་དབྱེ་བའི་སྐོར།
སྙན་ངག་ལ་དབྱེ་ཚུལ་མི་འདྲ་བ་མང་པོ་ཡོད་རུང་སྙན་ཚིག་གི་བརྗོད་དོན་
དང་ངོ་བོའི་སྒོ་ནས་དབྱེ་ན། སེམས་ཀྱི་ཉམས་སྣང་སྟོན་པའི་སྙན་ཚིག་དང༌།
དོན་གྱི་བྱུང་རབས་སྟོན་པའི་སྙན་ཚིག་ཅེས་རིགས་གཉིས་ཡོད། དང་པོ་རྩོམ་པ་
པོའི་བརྗོད་བྱ་མཐོང་སྣང་དང་བསམ་དོན་ཅི་རིགས་ལ་བརྟེན་ནས་རང་སེམས་
ཀྱི་དགའ་སྡུག་དང་ཆགས་སྡང་སོགས་ཀྱི་ཉམས་སྣང་མཚོན་པ་མ་ཟད། བཟང་
པོར་བསྟོད་བསྔགས་དང་། ངན་པར་འཕྱ་སྨོད་དང་ཟུར་ཟ། འདོད་པའི་ཡུལ་
ལ་རེ་ལྟོས་བྱེད་པ་སོགས་ཀྱི་ཉམས་འགྱུར་སྟོན་པའི་སྙན་ཚིག་རྣམས་ཡིན་ལ།
དེའི་ནང་དུ་མགུར་མ་དང་བསྟོད་ཚོགས། གླུ་གཞས་དང་ལེགས་བཤད། ཀ་
བཤད་སོགས་སྙན་ངག་གི་ཉམས་དང་ལྡན་པའི་སྒྱུ་རྩལ་ཐམས་ཅད་འདིའི་ནང་
དུ་བསྡུ་བར་བྱའོ། སྙན་ངག་ལ་དགའ་སྡུག་དང་ཆགས་སྡང་གི་ཉམས་་འགྱུར་
ལྡན་དགོས་ཤིང་། དེ་ཡང་བཅོས་མ་མ་ཡིན་པར་སྙིང་ཁོང་ནས་ཐོན་པའི་དུང་
སྐད་ཡིན་དགོས་པ་དང༌། ཆགས་སྡང་གཉིས་ཀྱིས་སྙན་ངག་པའི་སྤྲོ་སེམས་ཀྱི་
མེ་ཆེན་སྤར་བ་ལས་སྙན་ཚིག་བྱུང་བ་ཞིག་ཡིན་རྐྱེན་ཀློག་པ་པོ་དང་ཉན་པ་པོའི་
ཡིད་དབང་མེད་དུ་འཕྲོག་པར་བྱེད་དོ། དཔེར་ན།《ལྷ་ས་དྲན་གླུ་》དང་《མི་
ལའི་མགུར་མ་》སོགས་ཇི་སྙེད་ཅིག་མཆིས་སོ། གཉིས་པ་ནི་མི་དང་དོན་གྱི་བྱུང་
ཚུལ་གཟུགས་བརྙན་གྱི་རྣམ་པར་སྤེལ་བའི་སྙན་ཚིག་སྟེ། དཔེར་ན་《གླིང་གེ་
སར་རྒྱལ་པོའི་སྒྲུང་》《རཱ་མ་ནའི་རྟོགས་བརྗོད་》《སྤྲིན་གྱི་གཞོན་པའི་རྟོགས་
བརྗོད་》《དབྱེ་ལི་ཡ་ཐེ་》སོགས་མི་རིགས་མི་འདྲ་བའི་ནང་ཤིན་ཏུ་མང་པོ་བྱུང་
ཡོད་ལ། དེ་དག་གི་ཁྱད་ཆོས་ནི་བརྗོད་གཞི་རྒྱ་ཆེ་ཞིང་བྱུང་རིམ་རྙོག་འཛིང་ཆེ་
449



ལེའུ་གསུམ་པ། བརྩམས་ཆོས་ཀྱི་སྐོར།
བ། སྒྲིག་བཀོད་ཕུན་སུམ་ཚོགས་པ་བཅས་སྙན་ཚིག་གི་རྣམ་པར་བརྟེན་ནས་
དཔའ་བོའི་ལོ་རྒྱུས་རྩོམ་འབྲི་བྱས་པ་ཞིག་ཡིན་ནོ། །
བོད་རིགས་སྙན་རྩོམ་གྱི་རྣམ་པའི་ཐོག་ནས་དབྱེ་ན་ལུགས་གཉིས་སུ་དབྱེ་
ཆོག་པ་སྟེ། གཅིག་ནི་ཤོ་ལོ་ཀ་གཅིག་གི་ནང་དུ་ཚིག་རྐང་བར་ཚིག་ཁྱིམ་གྲངས་
སྙོམ་དགོས་པ་སྡེབ་སྦྱོར་གྱི་ལུགས་དང་མཐུན་པ་སྟེ་སྡེབ་སྦྱོར་དང་མཐུན་པའི་
སྙན་ངག་གི་ལུགས་དང་། ཅིག་ཤོས་ནི་ཤོ་ལོ་ཀ་ངེས་པ་མེད་པའི་ཚིག་རྐང་ཕན་
ཚུན་བར་ཚིག་ཁྱིམ་གྲངས་སྙོམ་མི་དགོས་པར་གང་བདེར་རང་མོས་ལྟར་འབྲི་
ཆོག་པའི་རང་མོས་སྙན་རྩོམ་གྱི་ལུགས་དེ་ཡིན་ནོ།
གསུམ་པ། ལྷུག་རྩོམ་གྱི་སྐོར།
1. ལྷུག་རྩོམ་གྱི་གོ་དོན་འགྲེལ་བ།
ལྷུག་རྩོམ་ཞེས་པར་དུས་རབས་མི་འདྲ་བའི་ནང་དུ་ཁྱབ་ཆེ་ཆུང་མི་འདྲ་
བའི་གོ་དོན་ཡོད། ཐུན་མོང་དུ་ལྷུག་པའི་རྩོམ་ཡོད་དོ་ཅོག་ལ་ཟེར་བ་དང༌།
ཚིག་བཅད་དང་ཚིག་ལྷུག་གཉིས་སུ་བཀར་ཏེ་ཚིག་ལྷུག་པའི་རྩོམ་ཁོ་ན་ཙམ་ལ་
གོ་བ་མིན་པར་འདིར་བཤད་པའི་ལྷུག་རྩོམ་ནི་རྩོམ་རིག་གི་ལུས་ཤིག་ལ་དམིགས་
པ་དང༌། དེ་ཡང་སྙན་ངག་དང་བརྩམས་སྒྲུང༌། ཟློས་གར་བཅས་རྩོམ་རིག་གི་
ལུས་བཞི་རུ་དབྱེ་བའི་ནང་གྲལ་གཅིག་ཏུ་གནས་པ་དང་། ལྷུག་རྩོམ་ནི་བརྗོད་
བྱ་རྒྱ་ཆེ་ཞིང་མཚོན་ཐབས་མྱུར་ལ་སྒྲིག་གཞི་རང་དབང་ཆེ་བ། རང་གི་མཐོང་
ཐོས་མྱོང་གསུམ་རྣམ་པ་ཅི་རིགས་ཀྱི་སྒོ་ནས་ལྷུག་པར་བརྗོད་ཆོག་པའི་རྩོམ་རིག་
གི་རྣམ་པ་ཞིག་ཡིན།
2. ལྷུག་རྩོམ་གྱི་སྤྱིའི་ཁྱད་ཆོས་སྐོར།
ལྷུག་རྩོམ་ནི་བརྗོད་དོན་རྒྱ་ཆེ་ཞིང་རང་དབང་ཆེ་ལ་རྩོམ་པ་པོའི་སེམས་ཀྱི་
འཆར་སྣང་ཅི་དགར་སྤེལ་ཆོག་པ་མ་ཟད། སྙན་འཇེབས་ཀྱི་རོ་དང་ལྡན་པའི་
འཁྱོག་བརྗོད་ཀྱི་རྒྱན་སོགས་ཀྱང་སྦྱར་ཆོག་པ་ཞིག་ཡིན། ལྷུག་རྩོམ་གྱི་རྩ་བའི་
450



རྩོམ་རིག་གི་རྣམ་བཤད།
ཁྱད་ཆོས་མདོར་བསྡུས་ན་འདི་འདྲ་འགའ་ཡོད་པ་སྟེ།
བརྗོད་བྱ་རྒྱ་ཆེ་ཞིང་ཕུན་སུམ་ཚོགས་ལ་རང་དབང་ཆེ་བ་སྟེ། རྩོམ་པ་
པོས་མི་སྣ་དང་ཡུལ་ལྗོངས། བྱ་དངོས། ཡུལ་སྲོལ་གོམས་གཤིས་དང་རྒྱལ་ཁབ་
ཕྱི་ནང་གི་གནས་ཚུལ། སྲོག་ཆགས་དང་སྐྱེ་དངོས། གནའ་དེང་གི་འཚོ་བ་
སོགས་སྤྱི་ཚོགས་ཀྱི་འཚོ་བའི་ནང་གནས་ཡོད་པའི་བྱ་དངོས་མཐའ་དག་རྩོམ་
འབྲི་བྱས་ཆོག་པ་མ་ཟད། རྩོམ་ལུས་འདི་ནི་བརྩམས་སྒྲུང་ལྟར་ཅུང་ཟད་ཆ་
ཚང་བའི་འཚོ་བའི་དོན་རྐྱེན་དང་མི་སྣའི་གཟུགས་བརྙན་ཞིག་མི་དགོས་ལ།
ཟློས་གར་གྱི་རྩོམ་རིག་ལྟར་འགལ་བ་མངོན་གསལ་དོད་པོ་ཞིག་རྩོམ་འབྲི་བྱེད་མི་
དགོས་པ་ཞིག་ཡིན། ལྷུག་རྩོམ་ལྷུག་པའི་རང་བཞིན་ནི་རྣམ་པ་རང་དབང་ཆེ་
ཞིང་ལྷོད་པ་ལ་ཟེར་བ་ལས་བརྗོད་བྱའི་སྲོག་ནི་ངེས་མེད་ལྷོད་པ་ཡིན་དགོས་
ཟེར་བ་ག་ལ་ཡིན། རྣམ་པ་རང་དབང་ཆེ་ཞིང་ལྷོད་པ་ཞེས་པ་ནི་ལྷུག་རྩོམ་འབྲི་
སྐབས་རྣམ་པའི་ཐད་རང་དབང་ཆེ་ཞིང་བཀག་རྒྱ་མེད་པར་གང་འདོད་ལྟར་
འབྲི་ཆོག་པ་ཞིག་ཡིན་རུང་། བརྗོད་བྱའི་ཐད་རྩོམ་པ་པོས་ཐར་ཐོར་དང་ཡང་
ན་རང་དབང་དུ་ཇི་ལྟར་བརྗོད་ནའང་གཏིང་ཟབ་པའི་བསམ་བློ་ཞིག་གི་ཐིག་
སྐུད་ལ་བརྟེན་ནས་མགོ་མཇུག་སྦྲེལ་ཞིང་ཐོག་མཐའ་བར་གསུམ་དུ་བརྗོད་བྱ་
གསལ་པོར་ཡོད་དགོས་པ་ཞིག་ཡིན།
2ལྷུག་རྩོམ་ནི་འཚོ་བའི་བདེན་དོན་གྱི་ཆ་མངོན་གསལ་དོད་ཅིང་མཚོན་
ཐབས་མྱུར་བའི་རྩོམ་རིག་གི་རྣམ་པ་ཞིག་ཡིན་རྐྱེན། མི་དང་བྱ་དངོས་ཡུལ་
ལྗོངས་སོགས་གང་ཞིག་བྲིས་ནའང་མྱོང་བའམ་རྟོགས་པ་ཁྱད་པར་བ་རེ་ཡིད་
ངོར་སྣང་ཚེ་འཕྲལ་དུ་རྩོམ་འབྲི་བྱས་ཆོག་ལ་དེར་མི་སྣ་གཙོ་བོར་བཟུང་སྟེ་བྱུང་
རིམ་ཆ་ཚང་ཞིག་ཡོད་མི་དགོས་པ་མ་ཟད། ཡིག་འབྲུ་མང་ཉུང་ཅི་དགར་ཡོད་
ཆོག་པ་ཡིན།
3) སྒྲིག་གཞིའི་ཐད་རང་དབང་ཆེ་ཞིང་རྣམ་པ་སྣ་ཚོགས་ཡོད་ཆོག་པ་ཞིག་
ཡིན། དེ་ནི་རྩོམ་ལུས་འདིའི་ཁྱད་པར་བའི་ཆ་ཡིན་ལ། ལྷུག་པ་ཞེས་པའང་
451



ལེའུ་གསུམ་པ། བརྩམས་ཆོས་ཀྱི་སྐོར།
ཚིག་བཅད་པ་དང་སྤེལ་མ་མ་ཡིན་པའི་ལྷུག་པ་ཁོ་ན་ཙམ་ལ་མི་གོ་བར་གཙོ་བོ་
སྒྲིག་གཞིའི་ཁྱད་ཆོས་རང་དབང་ལས་ཐོན་པའི་ཁྱད་ཆོས་ཤིག་ཡིན། དཔེར་ན།
སྙན་ངག་ནི་མུ་ཏིག་བཞིན་གོང་བུ་ཆ་ཚང་ཞིག་དགོས་ལ། སྒྲུང་གཏམ་ནི་བཟོ་
བཀོད་དང་འདྲ་བར་ཆེ་ཆུང་གང་ཡིན་རུང་སྒྲིག་གཞི་ཚགས་དམ་ཞིང་འབྲེལ་
ཆགས་པ་ཞིག་དགོས་ལ། ལྷུག་རྩོམ་ནི་རྩོམ་པ་པོས་དངོས་ཡོད་འཚོ་བ་ལས་
མྱོང་ཚོར་དང་བདེན་པ་རེ་ཡིད་ལ་འཆར་ཚེ་འཕྲལ་དུ་ལྷུག་པོར་བརྗོད་པ་ནི་
ལྷུག་རྩོམ་གྱི་ཁྱད་ཆོས་གཙོ་བོ་ཞིག་ཡིན།
3. ལྷུག་རྩོམ་གྱི་དབྱེ་བའི་སྐོར། །
ལྷུག་རྩོམ་གྱི་བརྗོད་དོན་དང་ངོ་བོ་མི་འདྲ་བར་བརྟེན་ནས་སྤྱིར་ཡིད་ཀྱི་
འགྱུར་བ་མཚོན་པའི་ལྷུག་རྩོམ་དང་། དོན་བརྗོད་རང་བཞིན་ལྡན་པའི་ལྷུག་
རྩོམ་དང༌། སྒྱུ་རྩལ་གྱི་རང་བཞིན་ལྡན་པའི་ཆབ་སྲིད་ཀྱི་གླེང་མོལ་ལྡན་པའི་
ལྷུག་རྩོམ་བཅས་ཁག་གསུམ་དུ་དབྱེ་ཆོག་པ་ཡིན། ཡིད་ཀྱི་འགྱུར་བ་མཚོན་པའི་
རིགས་ནི་གཙོ་བོ་ཐད་ཀར་རྩོམ་པ་པོའི་ནང་གི་བསམ་བློའི་འགྱུར་བ་སྣ་ཚོགས་
བྱུང་བ་དད་གུས་དང་བརྩེ་དུང་། རྗེས་དྲན་དང་གདུང་བ་སོགས་མཚོན་པ་
བརྒྱུད་ནས་སྤྱི་ཚོགས་ཀྱི་འཚོ་བ་མཚོན་པར་བྱེད་ལ། དེའི་གནད་འགག་གཙོ་བོ་
ནི་རྩོམ་པ་པོའི་ནང་གི་འཇིག་རྟེན་དང་ཡིད་ཀྱི་འགྱུར་བ་མཚོན་རྒྱུ་གཙོར་བཟུང་
བྱེད་པ་ལས་དོན་གྱི་བྱུང་བ་བརྗོད་པའི་རྩོམ་རིག་ལྟར་གཏམ་རྒྱུད་ཞིབ་འབྲི་དང་
གཟུགས་བརྙན་གསར་བསྐྲུན་བྱེད་རྒྱུད་དེ་གཙོ་གནད་དུ་འཇོག་གི་མེད་པ་དང་།
དོན་བརྗོད་རང་བཞིན་ལྡན་པའི་ལྷུག་རྩོམ་ནི་བརྗོད་གཞི་རྒྱ་ཆེ་ཞིང་ཕུན་སུམ་
ཚོགས་ལ་དོན་གྱི་བྱུང་བ་བརྗོད་པ་གཙོ་གནད་ཏུ་འཇོག་པ་དང་། ཆབ་སྲིད་ཀྱི་
གླེང་མོལ་ལྡན་པའི་ལྷུག་རྩོམ་ནི་ཆབ་སྲིད་ཀྱི་གླེང་མོལ་དང་རྩོམ་རིག་སྒྱུ་རྩལ་
ཟུང་འབྲེལ་བྱས་ཏེ་ཐད་ཀར་དང་མགྱོགས་མྱུར་གྱིས་དུས་སྐབས་དེའི་རིང་གི་སྤྱི་
ཚོགས་ཀྱི་འཚོ་བ་དང་། འཕོ་འགྱུར་སོགས་ལ་དཔྱད་གཏམ་བརྗོད་རྒྱུ་དེ་གཙོ་
གནད་དུ་འཇོག་པ་ཞིག་ཡིན་ནོ།
452



རྩོམ་རིག་གི་རྣམ་བཤད།
བཞི་པ། བརྩམས་སྒྲུང་གི་སྐོར།
1. བརྩམས་སྒྲུང་གི་གོ་དོན་འགྲེལ་བ།
བརྩམས་སྒྲུང་ནི་སྒྱུ་རྩལ་གྱི་ཐབས་ཤེས་གཅིག་སྡུད་ཀྱིས་བེད་སྤྱོད་བྱས་ཏེ་
མི་སྣའི་གཟུགས་བརྙན་བསྐྲུན་པ་དང་། དོན་རྐྱེན་གྱི་བྱུང་རིམ་ཀྱག་ཀྱོག་ལྡན་
ཞིང་འགལ་འབྲེལ་གྱི་འཕེལ་འགྲིབ་གསལ་བ། གཞི་རྒྱ་ཆེ་བའི་སྒོ་ནས་སྤྱི་ཚོགས་
འཚོ་བའི་ནང་གི་རྙོག་འཛིང་ཆེ་བའི་ གནས་ཚུལ་སྣ་ཚོགས་དོན་དངོས་དང་
མཐུན་པའི་ཚུལ་གྱིས་མཚོན་པར་བྱེད་པའི་རྩོམ་རིག་གི་རྣམ་པ་ཞིག་ཡིན་ལ།
མི་སྣ་དང་། བྱུང་རིམ། ཁོར་ཡུག་བཅས་གསུམ་ནི་བརྩམས་སྒྲུང་གི་གྲུབ་ཆ་
གཙོ་བོ་དེ་ཡིན་པ་མ་ཟད། མི་སྣ་ནི་བརྩམས་སྒྲུང་འགྲུབ་བྱེད་ཀྱི་རྒྱུ་རྐྱེན་ཆེས་
གལ་ཆེ་བ་ཞིག་ཡིན།
བརྩམས་སྒྲུང་ནི་གནའ་བོའི་ལྷ་སྒྲུང་གི་(སྒྲུང་ལྡེའུ་བོན་གསུམ་གྱི་སྒྲུང་སྟེ་
མ་སངས་ཀྱི་སྒྲུང་》དང་《མཆིལ་བའི་སྒྲུང་།》 《རོ་ལངས་གསེར་སྒྲུབ་ཀྱི་སྒྲུང་》)
ས་བོན་དང་ངག་རྒྱུན་(སྐྱེས་རབས་དང་རྟོགས་བརྗོད་ལེགས་བཤད་ཀྱི་འགྲེལ་
པ། རྣམ་ཐར་》སོགས་ལས་འཕེལ་རྒྱས་བྱུང་བའི་རྩོམ་རིག་གི་རྣམ་པ་གལ་ཆེ་བ་
ཞིག་ཡིན། 《ཆོས་འབྱུང་མཁས་པའི་དགའ་སྟོན་》དུའང་རྒྱལ་པོ་སྤུ་དེ་གུང་
རྒྱལ་གྱི་རིང་ལ་“ མདོ་སྡེ་བྱུང་བའི་ལྟས་སུ་སྒྲུང་རྣམ་དར་”《རོ་ལངས་གསེར་
སྒྲུབ་ཀྱི་སྒྲུང་》དང་《མ་སངས་ཀྱི་སྒྲུང་》དང་《མཆིལ་པའི་སྒྲུང་》སོགས་ཉན་
བཤད་“ཅེས་བཀོད་ཡོད་པ་ལ་བལྟས་ན། གནམ་གྱི་ཁྲི་བདུན་སོགས་དང་ལྷག་
པར་དུ་རྒྱལ་པོ་སྤུ་དེ་གུང་རྒྱལ་གྱི་རིང་ནས་བརྗོད་བྱ་སྣ་ཚོགས་ལ་སྦྱར་བའི་སྒྲུང་
ཅུང་ཟད་དར་ཡོད་ངེས་ལ། དེ་ནི་བརྩམས་སྒྲུང་གི་ཐོག་མའི་རྣམ་པ་དེ་ཡིན།
བསྟན་པ་སྔ་དར་གྱི་དུས་སུ་བོད་ཡིག་གསར་འཕེལ་དང་ཕྱིའི་རིག་གནས་ནང་ལ་
དྲངས་པས་རྐྱེན་གྱིས་སྒྱུ་རྩལ་ཕུན་སུམ་ཚོགས་སུ་ཕྱིན་པ་དང་ཆབས་ཅིག་བོད་ཀྱི་
453



ལེའུ་གསུམ་པ། བརྩམས་ཆོས་ཀྱི་སྐོར།
གཏམ་རྒྱུད་སྔར་ལས་ལྷག་པའི་འཕེལ་རྒྱས་བྱུང་དེ་རིམ་གྱིས་མི་དམངས་ཀྱི་འཚོ་
བ་བརྗོད་བྱར་བྱས་པའི་གཏམ་རྒྱུད་《ཕུ་ནུ་གཉིས་དང་ལྕེ་ལྕམ་གསུམ་གྱི་གཏམ་
རྒྱུད་》དང་《རྨ་བྱར་སྤྲུལ་བའི་བུ་མོ་ཆུང་མར་གྱུར་པའི་གཏམ་རྒྱུད་》་ བྱུང་ཡོད་
ལ། བསྟན་པ་ཕྱི་དར་གྱི་དུས་སུ་ཕྱོགས་གཅིག་ནས་རྒྱ་གར་གྱི་གཏམ་རྒྱུད་མང་
པོ་བོད་སྐད་དུ་བསྒྱུར་ཅིང་། ཕྱོགས་གཞན་ཞིག་ནས་བོད་སྐད་ཀྱིས་བསྟན་
བཅོས་འབོར་ཆེན་ཞིག་རྩོམ་གནང་མཛད་ཡོད་པ་སྟེ། དཔེར་ན། ཇོ་འབྲོམ་
ཡབ་སྲས་ཀྱི་《བཀའ་གདམས་གླེགས་བམ་》དང༌། དགེ་བཤེས་པོ་ཏོ་བའི་《དཔེ་
ཆོས་རིན་ཆེན་སྤུངས་པ་》ཀརྨ་རང་བྱུང་རྡོ་རྗེའི་《སྐྱེས་རབས་བརྒྱ་པ་》བཙུན་པ་
རིན་ཆེན་དཔལ་གྱིས་《ས་སྐྱ་ལེགས་བཤད་འགྲེལ་པ་》སོགས་རྒྱ་གར་དང་བོད་
རང་གི་སྐྱེས་རབས་དང་གཏམ་རྒྱུད་མང་པོ་སྐད་བསྒྱུར་དང༌། གསར་རྩོམ་བྱས་
ཡོད་པ་དེ་དག་གིས་བོད་ལ་བརྩམས་སྒྲུང་འབྱུང་བར་ཆ་རྐྱེན་བཟང་པོ་ཞིག་
བསྐྲུན་ཡོད་པ་རེད། །
དུས་རབས་བཅོ་བརྒྱད་པའི་ནང་མདོ་ཁར་ཞབས་དྲུང་ཚེ་རིང་དབང་
རྒྱལ་གྱིས་《གཞོན་ནུ་ཟླ་མེད་ཀྱི་གཏམ་རྒྱུད་》ཅེས་པ་རྩོམ་འབྲི་མཛད་རྗེས་བོད་
རིགས་ཀྱི་རྩོམ་རིག་གི་གར་སྟེགས་ཐོག་མིང་དོན་མཚུངས་པའི་བརྩམས་སྒྲུང་གི་
རྩོམ་ལུས་འདི་ལེགས་གྲུབ་བྱུང་ཡོད་པ་རེད། །
2. བརྩམས་སྒྲུང་གི་རྩ་བའི་ཁྱད་ཆོས་སྐོར། །
བརྩམས་སྒྲུང་ནི་དོན་བརྗོད་རང་བཞིན་གྱི་རྩོམ་རིག་གི་རྣམ་པ་ཞིག་ཡིན་
རྐྱེན་དེས་མི་སྣའི་གཟུགས་བརྙན་བསྐྲུན་པ་དང་། དོན་གྱི་བྱུང་རིམ་བརྗོད་པ།
ཁོར་ཡུག་མཚར་ཆེ་བ་ཞིག་རྩོམ་འབྲི་བྱེད་རྒྱུ་ནི་རྩ་བའི་ཁྱད་ཆོས་ ཤིག་ཡིན།
བརྩམས་སྒྲུང་ནི་ཟློས་གར་གྱི་རྩོམ་རིག་དང་མི་འདྲ་བར་རིང་ཐུང་དང་འཁྲབ་
སྟེགས་ཀྱི་ཚོད་འཛིན་མེད་ལ་དུས་ཚོད་དང་ཡུལ་སོགས་ཀྱི་ཚོད་འཛིན་ཡང་མེད་
པར་ཕྱོགས་ཡོངས་ནས་སྤྱི་ཚོགས་ཀྱི་འཚོ་བའི་སྣང་ཚུལ་དང་དུས་རབས་ཀྱི་ཁྱད་
ཆོས་མཚོན་པར་བྱས་ཆོག་པ་ཞིག་ཡིན་རྐྱེན་རང་དབང་ཅུང་ཆེ་བ་ཞིག་ཡིན།
454



རྩོམ་རིག་གི་རྣམ་བཤད།
དེའི་རྩ་བའི་ཁྱད་ཆོས་མདོར་བསྡུས་ན་འདི་ལྟར་སྟེ།
རྩོམ་རིག་ནི་སྤྱི་ཚོགས་ཀྱི་འཚོ་བ་མཚོན་པ་ཞིག་ཡིན་ལ་ཡང་སྤྱི་ཚོགས་
ཀྱི་འབྲེལ་བ་ཧྲིལ་པོའི་སྤྱི་བསྡོམས་ནི་མི་སྣ་ཡིན་རྐྱེན་སྤྱི་ཚོགས་ཀྱི་འཚོ་བ་མཚོན་
སྐབས་མི་སྣ་འབྲི་རྒྱུ་དང་ཁ་བྲལ་ཐབས་མེད་ པ་ཞིག་ཡིན། དེས་ན་མི་སྣའི་
གཤིས་ཀ་འབུར་ཐོན་དང་། སྤྱི་ཚོགས་ཀྱི་འབྲེལ་བ། མི་སྣའི་ཆ་བྱད་དང་།
བསམ་པའི་བཟང་ངན་སོགས་ཕྱོགས་མང་པོའི་ཐད་ནས་རྩོམ་འབྲི་བྱས་ཏེ་དཔེ་
མཚོན་གྱི་མི་སྣའི་གཟུགས་བརྙན་བསྐྲུན་རྒྱུ་དེ་ནི་བརྩམས་སྒྲུང་གི་རྩ་བའི་ཁྱད་
ཆོས་ཤིག་ཡིན།
©བརྩམས་སྒྲུང་ནི་དོན་གྱི་བྱུང་བ་བརྗོད་པའི་རྩོམ་རིག་གཞན་ལས་ཀྱང་
བྱུང་རིམ་ཆ་ཚང་ཞིག་ཡིན་དགོས་ལ། ཆ་ཚང་ཞིང་རྙོག་འཛིང་ཆེ་བའི་བྱུང་
རིམ་དང་སྒྲིག་གཞི་བཀོལ་སྤྱོད་དང༌། བྱུང་རིམ་ལ་བརྟེན་ནས་ཕྱོགས་མང་པོ་
དང་ཞིབ་ཕྲའི་སྒོ་ནས་མི་སྣའི་རང་གཤིས་མཚོན་པ་དང་། སྤྱི་ཚོགས་ཀྱི་འཚོ་
བའི་ངོ་བོའི་ཕྱོགས་འགའ་དང་། དེའི་ཆོས་ཉིད་རང་བཞིན་གསལ་བར་སྟོན་
དགོས་པ་ཞིག་ཡིན། ནུབ་ཕྱོགས་དེང་རབས་པའི་བརྩམས་སྒྲུང་ནང་དུ་བྱུང་
རིམ་གྱི་ནུས་པ་དང་གོ་གནས་དེ་སྔར་སྲོལ་ལས་ཅུང་ཉམས་ཆགས་སུ་ཕྱིན་ཡོད་
ནའང་གཏན་མེད་དུ་སོང་བ་ཞིག་མ་ཡིན། ལུང་མེང་གིས་“བྱུང་རིམ་མེད་པའི་
བརྩམས་སྒྲུང་ཟེར་བ་དེ་དག་ནི་མཐར་གཏུགས་ན་བྱུང་རིམ་ཆུང་བ་ཁ་ཤས་ཀྱིས་
བྱུང་རིམ་སྤྱིའི་ཚབ་བྱས་པ་ཙམ་ལས་བྱུང་རིམ་གཏན་ནས་མེད་པའི་བརྩམས་
སྒྲུང་ཞིག་འབྱུང་མི་སྲིད་དོ། བརྩམས་ཆོས་ལ་ལ་ནི་བྱུང་རིམ་གཙོ་བོར་འཛིན་
པ་དང་། མི་འཛིན་པ་གཉིས་ཡོད་ཀྱང་དེ་ནི་གནད་འཛིན་ས་མི་འདྲ་བའི་ཁྱད་
པར་བརྩམས་སོ་”ཞེས་གསུངས་པ་ལྟར་རོ། །
(3)བརྩམས་སྒྲུང་ནང་གི་མི་སྣ་ནི་ལོ་རྒྱུས་ཀྱི་ཁོར་ཡུག་དང་རང་བྱུང་གི་
ཁོར་ཡུག་ངེས་ཅན་ཞིག་གི་ནང་དུ་འཚོ་གནས་དང་འགུལ་བསྐྱོད་བྱེད་དགོས་ལ།
བརྩམས་སྒྲུང་གི་བྱུང་རིམ་ཡང་སྤྱི་ཚོགས་ཀྱི་ཁོར་ཡུག་དང་ཁ་བྲལ་ཐབས་མེད་ལ།
455



ལེའུ་གསུམ་པ། བརྩམས་ཆོས་ཀྱི་སྐོར།
མི་སྣའི་རང་གཤིས་ཀྱང་ཁོར་ཡུག་ངེས་ཅན་ཞིག་ལ་བརྟེན་ནས་གྲུབ་པ་ཞིག་ཡིན།
བོད་སིལ་བུར་ས་གནས་བཅད་བཟུང་གིས་རྣམ་པ་དེ་མེད་ན་གླིང་གེ་སར་རྒྱལ་
པོའི་སྒྲུང་གཏམ་ལྟ་བུ་འབྱུང་མི་སྲིད་ལ། བོད་ཁ་བ་ཅན་གྱི་ཞིང་ཁམས་སུ་ཆོས་
ལུགས་དར་འཕེལ་དང་དད་འདུན་ཆེ་བའི་མི་སྣ་མེད་ཚེ་ཆོས་ལུགས་ཀྱི་ནང་དོན་
དང་སྤྲུལ་སྐུ་དང་གྲུབ་ཐོབ་སོགས་ཀྱི་མི་སྣའི་གཟུགས་བརྙན་ཡང་འབྱུང་མི་སྲིད་
3. བརྩམས་སྒྲུང་གི་དབྱེ་བའི་སྐོར།
ལོ་རྒྱུས་ཀྱི་དུས་སྐབས་མི་འདྲ་བའི་ནང་དུ་བརྩམས་སྒྲུང་ལ་རྣམ་ཚུལ་མི་
འདྲ་བ་རེ་ཡོད་པ་ བཞིན་བརྩམས་ སྒྲུང་ལ་དབྱེ་ཚུལ་ཡང་མི་འདྲ་བ་རེ་ཡོད།
དེང་རབས་པའི་བརྩམས་སྒྲུང་ལ་བརྗོད་བྱ་རྒྱ་ཆེ་ཆུང་དང་། མི་སྣ་མང་ཉུང་།
རྗོད་བྱེད་ཚིག་གི་རིང་ཐུང་གཉིས་ཀྱི་ཆ་ནས་དབྱེ་ན་བཞི་ཡོད་དེ། བརྩམས་
སྒྲུང་རིང༌གྲས་དང་། བརྩམས་སྒྲུང་འབྲིང་གྲས། བརྩམས་ སྒྲུང་ཐུང་ གྲས།
བརྩམས་སྒྲུང་ཆེས་ཐུང་གྲས་བཅས་སུ་དབྱེ་ཆོག་ལ་དེ་མིན་ཡིག་གྲངས་ཐད་ནས་
ཁྲི་10ཡན་རིང་གྲས་དང་ཁྲི་10མན་ཆད་འབྲིང་གྲས་དང༌། ཁྲི་2མན་ཆད་ཐུང་
གྲས་་བརྩི་བའང་ཡོད་དོ། དེ་མིན་དེང་རབས་པའི་བརྩམས་སྒྲུང་གི་བརྗོད་དོན་
དང་མཚོན་ཚུལ་གྱི་རྣམ་པ་མི་འདྲ་བའི་དབང་གིས་རང་རྣམ་གྱི་བརྩམས་སྒྲུང་
དང༌། རབ་བཏགས་ཀྱི་བརྩམས་སྒྲུང་། ལོ་རྒྱུས་ཀྱི་བརྩམས་སྒྲུང་སོགས་དབྱེ་
བ་མང་པོ་ཞིག་ཕྱེ་རྒྱུ་ཡོད་རུང་རྙོག་འདྲའི་རང་བཞིན་ཆེ་བའི་རྐྱེན་གྱིས་འདིར་
འདི་ཙམ་གྱིས་འཐུས་པ་བྱས་སོ།
ལྔ་པ། ཟློས་གར་གྱི་སྐོར།
1. ཟློས་གར་རྩོམ་རིག་གི་གོ་དོན་འགྲེལ་བ།
ཟློས་གར་གྱི་རྩོམ་རིག་ནི་ཕྱོགས་བསྡུས་ཀྱིས་གར་སྟེགས་ཐོག་འཁྲབ་སྟོན་
456



རྩོམ་རིག་གི་རྣམ་བཤད།
བྱེད་པའི་སྒྱུ་རྩལ་ཞིག་ཡིན། དེའི་ ནང་ དུ་ རྩོམ་ རིག་དང་། རོལ་དབྱངས།
ཞབས་བྲོ། མཛེས་རིས་སོགས་རྣམ་པ་མང་པོ་ལས་གྲུབ་པའི་ཕྱོགས་བསྡུས་རང་
བཞིན་གྱི་སྒྱུ་རྩལ་ཞིག་ལ་གོ་བ་ཡིན་ལ། འདིར་བཤད་པའི་ཟློས་གར་ཞེས་པ་ནི་
ཟློས་གར་སྒྱུ་རྩལ་གྱི་རྩོམ་རིག་གྲུབ་ཆ་སྟེ་ཟློས་གར་གྱི་བསྟན་བཅོས་སམ་འཁྲབ་
གཞུང་ཞེས་པ་དེ་ཡིན། ཟློས་གར་གི་འཁྲབ་གཞུང་ནི་འཁྲབ་སྟེགས་སྟེང་ནས་མི་
སྣ་མང་ཉུང་དང་། དུས་ཡུན་རིང་ཐུང༌། གར་གྱི་སྟངས་སྟབས་དང་ཉམས་
འགྱུར། དབྱངས་ཀྱི་བྱེ་བྲག་ཐ་དད་པ་སོགས་མངོན་ཚུལ་ངེས་ ཅན་ཞིག་ལ་
བསྟུན་ཏེ་དོན་རྐྱེན་གྱི་བྱུང་རིམ་གསལ་པོར་བསྟན་པ་དང༌། དེའི་ནང་གི་མི་སྣ་
གཙོ་ཕལ་དག་གིས་བསམ་པའི་ཉམས་སྣང་ཐད་ཀར་མཚོན་པ་དང༌། འགལ་
གཉིས་ཀྱིས་འབྱུང་རྐྱེན་དང་། འཕེལ་འགྲིབ་ཀྱི་རྒྱུད་རིམ། བྱུང་འབྲས་དང་
མཇུག་སྒྲིལ་སྟངས་སོགས་ཀྱི་བྱ་གཞག་ཞིབ་འབྲི་བྱེད་ཐུབ་པ་གཙོ་བོར་བྱས་ནས། །
མི་སྣའི་བསམ་བློའི་འགྱུར་ཕྱོགས་དང་། བྱ་སྤྱོད། དྲིས་ལན་དང་། རིང་ཐུང༌།
བརྗོད་བྱ་རྒྱས་བསྡུས་སོགས་འོས་འཚམས་ཀྱིས་སྤྱི་ཚོགས་ཀྱི་འཚོ་བ་མཚོན་པར་
བྱེད་པའི་གར་སྟེགས་སྟེང་གི་འཁྲབ་སྟོན་རྩོམ་རིག་ཅིག་ཡིན།
བོད་རིགས་ཀྱི་ཟློས་གར་འཁྲབ་གཞུང་ནི་སྤྱི་ལོའི་དུས་རབས་དགུ་པའི་
དུས་མཇུག་སྟེ་བོད་རྒྱལ་ཁྲི་སྲོང་ལྡེ་བཙན་གྱི་སྐབས་སུ་གདོང་ལ་གཡག་འབག་
དང་སེང་འབག་གྱོན་པའི་འཁྲབ་གཞུང་དར་ཚུལ་《ཐང་ཡིག་སྡེ་ལྔ་》ཡི་ནང་དུ་
འཁོད་ཡོད་ལ་《སྦ་བཞེད་》ནང་དུ་ཡང་“སྐྱིད་ཀྱི་བྲོ་མོ་ཆེ་བརྡུངས། མི་རེས་གླུ་
རེ་བླངས་”ཞེས་འབྱུང་བ་སོགས་ལ་དཔྱད་ན། བོད་ལ་ཆེས་སྔ་མོའི་དུས་ནས་
ཟློས་གར་དེའི་རྨང་གཞིར་གྱུར་པའི་དམངས་ཁྲོད་ཀྱི་གླུ་གར་སོགས་ནི་ཧ་ཅང་
དར་ཁྱབ་ཆེ་བར་མངོན་ནོ། གནའ་བོའི་ཞི་ལ་རྒྱལ་ཁབ་ཏུ་སྐྱོ་གར་ལ་“ ར་མའི་
གླུ”ཟེར་བ་ལྟར། གངས་ཅན་གྱི་ལྗོངས་འདིར་བྱུང་བ་རྒྱུ་མཚན་དུ་བྱས་ནས་
ཟློས་གར་ལ་“ ཨ་ཅེ་ལྷ་མོ་” ཞེས་འབོད་པ་དང་དེ་ཡང་གྲུབ་ཆེན་ཐང་སྟོང་རྒྱལ་
པོས་སྔར་ཡོད་ཟློས་གར་སོགས་རྨང་གཞི་བྱས་ཏེ་ལྷོ་ཁའི་བུ་མོ་སྤུན་བདུན་ལ་
457



ལེའུ་གསུམ་པ། བརྩམས་ཆོས་ཀྱི་སྐོར།
ཟློས་གར་གྱི་ཉམས་དགུ་དང་། གླུ་དབྱངས་ངེས་ པ་བདུན་བཅས་ཀྱི་ གཞུང་
ལུགས་སློབ་ཁྲིད་མཛད་དེ་དངོས་སུ་བོད་ཀྱི་ཟློས་གར་ཞེས་པའི་སྒྱུ་རྩལ་གྱི་རྣམ་
གྲངས་དེ་གསར་གཏོད་མཛད་ཅིང་། དེ་ནས་བཟུང་བོད་ཀྱི་ཟློས་གར་ལ་གོང་
འཕེལ་ཆེན་པོ་བྱུང་ཡོད་པ་སྟེ། སྔར་གྱི་སྟབས་བདེའི་གླུ་གར་གྱི་རྣམ་པ་ནས་
དོན་གྱི་བྱུང་བ་ཆ་ཚང་དང་ཟློས་གར་གྱི་འགལ་བ་ཛ་དྲག་མཚོན་པའི་ཕྱོགས་
བསྡུས་རང་བཞིན་གྱི་སྒྱུ་རྩལ་ཞིག་ཏུ་གྱུར་ཡོད་པ་རེད་ལ། དེ་ནས་རིམ་བཞིན་
འཕེལ་རྒྱས་ཕྱིན་ཏེ་བོད་ཀྱི་སྲོལ་རྒྱུན་གྱི་ལྷ་མོའི་འཁྲབ་གཞུང་ཆེན་པོ་བརྒྱད་ཅེས་
པའི་བརྗོད་སྲོལ་འདི་བྱུང་བ་ཡིན་ནོ།
2. ཟློས་གར་རྩོམ་རིག་གི་ཁྱད་ཆོས་སྐོར།
ཟློས་གར་གྱི་འཁྲབ་གཞུང་ནི། འཁྲབ་སྟོན་གྱི་དགོས་མཁོར་དམིགས་
ནས་བརྩམས་པ་ཞིག་ཡིན་པས་གར་སྟེགས་ཀྱི་ཆ་རྐྱེན་དང་དུས་ཚོད་ཀྱི་བཀག་རྒྱ་
ཆེ་བ་ཞིག་ཡིན། དེ་བས་ཟློས་གར་གྱི་འཁྲབ་གཞུང་གི་གཞུང་མི་རིང་བ་དང་།
མི་སྣ་ཉུང་བ། གཏམ་རྒྱུད་ཀྱི་བྱུང་རིམ་རྙོག་འཛིང་མི་ཆེ་བ་བྱེད་ཅིང་། འཁྲབ་
གཞུང་ནང་གི་དོན་རྐྱེན་གཙོ་བོ་ཞིག་ལ་རྟེན་ནས་འབྲེལ་ཡོད་ཀྱི་བརྗོད་བྱ་གསལ་
བར་བྱེད་དགོས། ཟློས་གར་རྩོམ་རིག་གི་ལེགས་ཉེས་ཡང་གར་སྟེགས་ལས་
གསལ་དགོས་པས། འཁྲབ་གཞུང་རྩོམ་མཁན་གྱིས་ཟློས་གར་རང་གི་ཁྱད་ཆོས་
གཞིར་འཛིན་དགོས་པ་སྟེ། རྩོམ་པ་པོ་ལའོ་ཧྲེ་ཡིས་“ ང་ཚོས་སྨྱུ་གུ་འགུལ་ཏེ་
འཁྲབ་གཞུང་རྩོམ་དུས་མིག་གི་ཐོག་མཐའ་བར་གསུམ་དུ་གར་སྟེགས་ལ་བལྟས་
ཡོད་ཅིང་། འཁྲབ་གཞུང་ལེགས་མིན་དེ་ཡང་གར་སྟེགས་ལ་ཕུལ་ནས་ཚོད་ལྟ་
བྱེད་དགོས”ཞེས་གསུངས་པ་ལྟར་ཟློས་གར་རྩོམ་རིག་གི་རྩ་བའི་ཁྱད་ཆོས་ཡང་
གར་སྟེགས་རང་བཞིན་ལ་དམིགས་པ་དེ་ཡིན། །
©སྤྱི་ཚོགས་འཚོ་བའི་ཁྲོད་དུ་འགལ་བ་ཛ་དྲག་གཅིག་སྡུད་ཀྱིས་མཚོན་པ་
ནི་ཟློས་གར་འཁྲབ་གཞུང་གི་སྲོག་ཤིང་ངམ་ཟློས་གར་གྱི་རང་བཞིན་གཅིག་སྡུད་
དུ་མཚོན་པའི་ཁྱད་ཆོས་གལ་ཆེ་བ་ཞིག་ཡིན་པས་ཟློས་གར་ཁྲོད་ཀྱི་མི་སྣའི་བྱ་
458



རྩོམ་རིག་གི་རྣམ་བཤད།
བྱེད་ཉམས་འགྱུར་དང་སྐད་ཆ། མི་སྣའི་རང་གཤིས། དོན་གྱི་བྱུང་རིམ་སོགས་
རྣོ་ངར་ཆེ་བའི་འགལ་བར་བརྟེན་མཚོན་དགོས་པས་སྤྱིར་འགལ་བ་ཛ་དྲག་མེད་
ན་ཟློས་གར་ལ་ཟློས་གར་གྱི་ལྟད་མོ་མེད་དོ། ཟློས་གར་གྱི་ལྟད་མོ་ནི་འཚོ་བའི་
ཁྲོད་ཀྱི་འགལ་བ་ཛ་དྲག་ལས་བྱུང་བ་ཞིག་ཡིན། ཕུའུ་ལུའུ་ཁེ་ཐི་ཡིས་“འཁྲབ་
གཞུང་ཅི་འདྲ་ཞིག་ཡིན་རུང་གཟིགས་མོ་བ་ལ་སྤྲོ་བ་ཉམས་མེད་ཅིག་དང་ཡིད་
བྱེད་སྣ་ཚོགས་ཤིག་ཡོང་བ་བྱེད་དགོས་ན་ངེས་པར་དུ་རྣོ་ངར་ཆེ་བའི་འགལ་བ་
ལ་བརྟེན་དགོས”ཞེས་གསུངས་ཡོད་པ་རེད། ཟློས་གར་ནི་འཁྲབ་རྭ་དང་ལྟད་
མོ་བའི་འདོད་མོས་ཀྱི་ཚོད་འཛིན་ལ་བརྟེན་དགོས་པས། འགལ་བ་དེ་ཡང་དུས་
ཚོད་ཐུང་ངུའི་ནང་གཅིག་སྡུད་ཀྱིས་མཚོན་པ་ཞིག་ཡིན་རྐྱེན་འཚོ་བའི་ཁྲོད་ཀྱི་
འགལ་བ་དངོས་ལས་ཚད་མཐོ་ཞིང་རྣོ་ངར་ལྡན་པ་དང་། གཅིག་སྡུད་ཀྱི་རང་
བཞིན་ཆེ་བ་ཞིག་ཡིན་ནོ། །
(3 ཟློས་གར་འཁྲབ་གཞུང་གི་ཁྱད་ཆོས་གལ་ཆེ་བ་ཞིག་ནི་སྐད་ཆའི་སྒྱུ་
རྩལ་དེ་ཡིན། ཟློས་གར་གྱི་འཁྲབ་གཞུང་ཡང་དོན་གྱི་བྱུང་བ་བརྗོད་པའི་རྩོམ་
རིག་གཞན་དང་འདྲ་བར་མི་སྣའི་སྐད་ཆ་(འཁྲབ་ཚིག་）དང་རྩོམ་མཁན་གྱི་
སྐད་ཆ་(དེ་ནི་གར་སྟེགས་མཛུབ་སྟོན་སྐོར་ཡིན་ལ། དེས་གཙོ་བོ་མི་སྣའི་ཕྱིའི་
རྣམ་པ་དང་ལུས་སེམས་ཀྱི་འགྱུར་བ། གར་སྟེགས་ལ་འཇུག་ལྡོག་བྱེད་ཚུལ་
སོགས་གསལ་བཤད་བྱེད་པ་ཡིན་)གཉིས་ལས་གྲུབ་པ་ཞིག་ཡིན་ལ། ཟློས་གར་
གྱི་སྐད་ཆར་ད་དུང་ཕན་ཚུན་ཁ་བརྡ་དང༌། གཅིག་ལབ། ཟུར་བཤད་བྱེད་
པའི་རྣམ་ཚུལ་གསུམ་ཡོད་པ་རེད། དེ་ལས་ཕན་ཚུན་ཁ་བརྡ་ཟེར་བ་ནི་ཟློས་
གར་ཁྲོད་ དུ་ མི་ སྣ་ ཕན་ཚུན་བར་དུ་ སྐད་ ཆ་ བཤད་ རེས་བྱས་ པ་ དེ་ ཡིན་ ལ།
གཅིག་ལབ་དང་ཡང་ན་ཁེར་བཤད་ཟེར་བ་ནི་མི་སྣར་སྐད་ཆ་བཤད་རོགས་མི་
དགོས་པར་རང་ཉིད་གཅིག་པུ་གཅིག་ལབ་རྒྱག་པ་དེ་ཡིན། ཟུར་བཤད་ནི་ཟློས་
གར་འཁྲབ་བཞིན་པའི་སྐབས་སུ་ཟུར་ནས་དོན་ཏེ་དཔྱད་གཏམ་བརྗོད་པ་དང༌
ཡང་ན་འཁྲབ་མཁན་གྱི་མི་གོ་བའི་ཚུལ་དུ་ལྟད་མོ་བར་བཤད་པ་དེ་ཡིན། ཟློས་
459



ལེའུ་གསུམ་པ། བརྩམས་ཆོས་ཀྱི་སྐོར། །
གར་ནི་གཙོ་བོ་མི་སྣའི་སྐད་ཆ་ལ་བརྟེན་ནས་གཟུགས་བརྙན་བཟོ་བསྐྲུན་དང༌།
མི་སྣའི་གཤིས་ཀ་མཚོན་པ། གཏམ་རྒྱུད་ཀྱི་བྱུང་རིམ་འགྲེམས་པ་བཅས་བྱེད་ཀྱི་
ཡོད་པ་རེད།
ཟློས་གར་འཁྲབ་གཞུང་ནང་གི་མི་སྣ་ཅི་འདྲ་ཞིག་ཡིན་རུང་གར་སྟེགས་
ཐོག་སྐད་ཆ་བཤད་དུས་རང་ཉིད་ཀྱི་གཤིས་ཀ་དང་བསམ་བློའི་བརྩེ་དུང་དང་
བསྟུན་དགོས་ཏེ་ཞིང་པ་དང་། བཟོ་པ། དམག་མི། ཤེས་ཡོན་ཅན་སོགས་ཀྱི་
སྐད་ཆ་རྣམས་རང་རང་གི་ཐོབ་ཐང་དང་དུས་རབས། འཚོ་བའི་ཁོར་ཡུག་བག་
ཆགས། སྲོལ་རྒྱུན་སོགས་ཕྱིའི་ཆ་རྐྱེན་དང་། བཤད་མཁན་རང་ཉིད་ཀྱི་དགའ་
ཁ་འཁྱེར་ཕྱོགས་དང་རང་གཤིས་སོགས་ནང་གི་ཆ་རྐྱེན་ལ་བསྟུན་ནས་རང་གི་
ཐུན་མོང་མ་ཡིན་པའི་སྐད་ཆའི་རང་གཤིས་ཐོན་དགོས་པ་ལས། མི་སྣ་མི་འདྲ་
བ་མང་པོ་ཞིག་གིས་རིགས་མཐུན་གྱི་སྐད་ཆ་བཤད་མི་ཆོག་ལ། རྩོམ་མཁན་
རང་ཉིད་ཀྱི་ངག་འགྲོས་དང་སྐད་ཆའི་བཤད་ཉམས་ཁོ་ནར་དྲངས་ནའང་མི་
ཆོག་པས། ནམ་རྒྱུན་ཟློས་གར་གྱི་འཁྲབ་ཚིག་རྩོམ་དཀའ་ཟེར་བའང་གནད་
འདི་ལ་ཐུག་ཡོད། རྩོམ་པ་པོ་ལའོ་ཧྲེ་ཡིས་“འཁྲབ་གཞུང་རྩོམ་མཁན་གྱིས་ངེས་
པར་དུ་མི་སྣས་ཁ་གྲགས་ནས་ཡོང་དུས་ཁོའི་རང་གཤིས་གསལ་བ་ཞིག་བྱེད་
དགོས་ལ། དེའི་སྐད་ཆ་ཐོས་པ་ན་མི་སུ་ཡིན་པ་ཤེས་པ་ཞིག་བྱེད་དགོས་”ཞེས་
གསུངས་ཡོད་པ་ལྟར། རང་གཤིས་དང་ཐོབ་ཐང་སོགས་ལ་གཞིགས་ནས་མི་སྣ་
དེར་སྐད་ཆ་བཤད་དུ་འཇུག་དགོས་པ་རེད།
@ཟློས་གར་ཅི་འདྲ་ཞིག་ཡིན་རུང་དེའི་བརྗོད་བྱ་རྣམས་རང་རང་གི་
ཉམས་ཚུལ་སྣ་ཚོགས་ལ་བརྟེན་ནས་གར་སྟེགས་སུ་གསལ་བར་སྟོན་དགོས་པས།
མཐོང་སྣང་ལ་མངོན་སུམ་དུ་འཆར་བའི་བྱ་བྱེད་ཀྱི་ཉམས་ཚུལ་ནི་ཟློས་གར་གྱིས་
དངོས་ཡོད་ཀྱི་འཚོ་བ་མཚོན་པའི་ཁྱད་ཆོས་ གལ་ཆེ་བ་ཞིག་ཡིན། ཨ་ རིའི་
མཁས་པ་པེ་ཁེས་“ ཟློས་གར་འཕེལ་རྒྱས་ཀྱི་ལོ་རྒྱུས་ལ་གཞིགས་ན། ཟློས་གར་
བྱུང་བའི་ཐོག་མ་རུ་བྱ་བྱེད་ཀྱི་ཉམས་ཚུལ་ཆེས་གལ་ཆེ་ཞིང་། ཆེས་གདོད་མའི་
460



རྩོམ་རིག་གི་རྣམ་བཤད།
ཟློས་གར་ལ་བྱ་བྱེད་ཀྱི་ཉམས་ཚུལ་མ་གཏོགས་སྐད་ཆ་དང་སྙན་ངག་སོགས་
མེད་”ཅེས་གསུངས་ཡོད་ལ། གནའ་བོའི་མི་རིགས་མང་པོ་ཞིག་ལ་སྲོག་ཆགས་
ཀྱི་ཚུལ་ལ་ཟློས་པའི་གར་སྣ་ཚོགས་ཡོད་པའང་གཙོ་བོ་ཆ་བྱད་པའི་བྱ་བྱེད་ཀྱི་
ཉམས་ཚུལ་ལ་བརྟེན་ནས་བསྟན་བྱ་གསལ་པོར་མཚོན་ཡོད་པས་འདི་ནི་དོན་
བརྗོད་ཀྱི་རྩོམ་རིག་གི་མཚོན་སྟངས་དང་རྩ་བ་ནས་མི་འདྲ་བ་ཞིག་ཡིན། །
ཟློས་གར་གྱི་བྱ་བྱེད་ལ་ཕྱི་དང་ནང་ངམ་ལུས་དང་ངག་ཏུ་ཐོན་པ་གཉིས་
ཡོད་དེ་ཕྱིའི་བྱ་བྱེད་ནི་ཆ་བྱད་པའི་ལུས་ཀྱི་ཉམས་འགྱུར་སྣ་ཚོགས་པ་སྟེ། ལྟ་
མཁན་གྱི་མཐོང་ཐོས་ཀྱི་ཡུལ་ལ་མངོན་གསུམ་དུ་འདྲེན་ཅིང་ནང་གི་བྱ་བྱེད་ནི་
མི་སྣའི་ནང་སེམས་ཀྱི་གཏིང་རིམ་ན་གནས་ལ། ནམ་རྒྱུན་ལབ་གླེང་དང་ཁེར་
བཤད་སོགས་ངག་ཏུ་ཐོན་པའི་ཚུལ་གྱིས་ཕྱིར་མཚོན་པར་བྱེད་དོ། ཧེ་ཀོར་གྱིས་
“རང་ཉིད་ཀྱི་རང་གཤིས་དང་བསམ་བློའི་འདུན་པ་རྣམས་གསལ་པོར་ཕྱིར་
མངོན་པ་ནི་བྱ་བྱེད་ཀྱི་ཉམས་འགྱུར་ཡིན་ལ། མིའི་ནང་ངམ་གཏིང་རིམ་གྱི་ཆ་
ཐམས་ཅད་ཀྱང་བྱ་བྱེད་ལ་བརྟེན་ནས་མཐོང་སྣང་དུ་འཆར་ཐུབ། དེ་ལྟ་བུའི་
བྱ་བྱེད་ཉམས་འགྱུར་དེ་ནང་གི་སེམས་གཡོས་པ་ལས་བྱུང་བ་ཡིན་ན། ནང་གི་
ཡིད་བྱེད་འགྱུར་སྟངས་ཀྱང་སྐད་ཆའི་ཁྲོད་ནས་ད་གཟོད་མངོན་ཐུབ” ཅེས་
གསུངས་ཡོད་པ་དང་མི་སྣའི་བྱ་བྱེད་ནི་སེམས་དང་རང་གཤིས་གསལ་བའི་སྐད་
ཆ་དང་ཡུར་གཅིག་ཏུ་འདྲེས་ཤིང་མི་སྣའི་འགལ་བ་དང་འགྲན་རྩོད་སོགས་ཡང་
བྱ་བྱེད་ཉམས་འགྱུར་ལས་མཚོན་པར་བྱེད་ཀྱི་ཡོད་པ་རེད།
5. ཟློས་གར་གྱི་སྒྲིག་གཞིའི་སྐོར།
ཟློས་གར་གྱི་སྒྲིག་གཞི་ཟེར་བ་ནི་ཟློས་གར་གྱི་ཁྱད་ཆོས་སྤྱི་ལ་དམིགས་ནས་
བྱུང་རིམ་ སོགས་ སྒྲིག་བཀོད་བྱས་པ་དེ་ཡིན་ལ། དེ་ནི་རྩོམ་རིག་ གི་རྣམ་པ་
གཞན་དང་མི་འདྲ་བར་གར་སྟེགས་ཀྱི་ཡུལ་དང་དུས་ཚོད་ཀྱི་ཚོད་འཛིན་ཆེ་
ནའང་སྒྲིག་ གཞི་ཚགས་དམ་ཞིང་ངོ་མཚར་བ་ཡོང༌རྒྱུར་འབད་བརྩོན་བྱེད་
དགོས། ཟློས་གར་གྱི་སྒྲིག་གཞི་ལ་རིགས་མི་འདྲ་བ་སྣ་ཚོགས་ཡོད་ཀྱང་སྤྱིར་
461
io



ལེའུ་གསུམ་པ། བརྩམས་ཆོས་ཀྱི་སྐོར།
བཏང་བའི་སྒྲིག་གཞི་སྟབས་བདེ་དང་རྙོག་འཛིང་ཅན་གྱི་སྒྲིག་གཞི་གཉིས་ཡིན་
ལ། སྒྲིག་གཞི་སྟབས་བདེ་ཟེར་བ་ནི་འཁྲབ་གཞུང་ནང་དུ་མི་སྣ་ཉུང་ཞིང་བྱུང་
རིམ་སྟབས་བདེ་བའི་སྒྲིག་བཀོད་དེ་ཡིན་ལ། སྒྲིག་གཞི་རྙོག་འཛིང་ཅན་ནི་
འཁྲབ་གཞུང་ནང་དུ་མི་སྣ་མང་ཞིང་བྱུང་རིམ་རྙོག་འཛིང་ཆེ་བ། བྱུང་རིམ་གྱི་
སྣེ་མོ་མང་བའི་སྒྲིག་བཀོད་དེ་ཡིན་པ་མ་ཟད། ད་ལམ་མི་མང་ཆེ་བའི་བཞེད་པ་
ལྟར་ན། གཙོ་བོ་ཡང་ལྷོད་ཀྱི་རྣམ་པ་ཅན་དང༌། གྲིམས་སྡོམ་གྱི་རྣམ་པ་ཅན།
གཟུགས་བརྙན་འགྲེམས་སྤེལ་གྱི་རྣམ་པ་ཅན་གསུམ་དུ་དབྱེ་ཡོད་པ་དང༌། དེ་
དག་ཡང་སྔ་མ་གཉིས་ཨུ་རུ་སུའི་ཟློས་གར་གཞུང་ལུགས་མཁས་པ་ཧོ་ལོ་ཏོ་ཕུ་
ཡིས་《ཟློས་གར་གྱི་སྒྲིག་གཞི་》ཞེས་པར་གསུངས་ལ། ཕྱི་མ་གཟུགས་བརྙན་
འགྲེམས་སྤེལ་གྱི་རྣམ་པ་ཅན་ནི་ཕྱིས་སུ་ཨ་རིའི་མཁས་པ་ལའོ་ཞོན་གྱིས་《ཟློས་
གར་དང་གློག་བརྙན་རྩོམ་པའི་གཞུང་ལུགས་དང་ཐབས་རྩལ་》ཞེས་པའི་བསྟན་
བཅོས་ནང་གསུངས་ཡོད་པ་རེད། སྒྲིག་གཞིའི་རྣམ་པ་གསུམ་པ་པོ་ནི་ཟློས་གར་
རྩོམ་རིག་གི་འཕེལ་རྒྱས་ཀྱི་བརྒྱུད་རིམ་ནང་བྱུང་བའི་གལ་ཆེ་ཞིང་རྒྱུན་དུ་བཀོལ་
སྤྱོད་བྱེད་བཞིན་པའི་ཟློས་གར་གྱི་སྒྲིག་གཞིའི་རྣམ་པ་ཞིག་ཡིན་ནོ།
དེ་མིན། ཟློས་གར་རྩོམ་རིག་གི་འཁྲབ་གཞུང་ནང་དུ་འཁྲབ་ལྗོངས་དང༌།
གློག་སྒྲོན། འཁྲབ་ཆས། སྒྲ་སྐྱེད་ཀྱི་ནུས་པ་སོགས་ལ་དགོས་ངེས་ཀྱིས་གསལ་
བཤད་དང་རྩོམ་འབྲི་མཛད་དེ་ཟློས་གར་འཁྲབ་སྟོན་བྱེད་རྒྱུར་དགོས་ངེས་ཀྱིས་
ཆ་རྐྱེན་བསྐྲུན་རྒྱུར་དོ་སྣང་བྱེད་དགོས། །
3. ཟློས་གར་རྩོམ་རིག་གི་དབྱེ་བའི་སྐོར། །
ཟློས་གར་རྩོམ་རིག་གིས་འཚོ་བའི་ངོ་བོ་མཚོན་པར་བྱེད་པ་དང་། བརྗོད་
དོན་ཐོག་ནས་དབྱེ་ན་དེར་མྱ་ངན་སྐྱེད་ པའི་ ཟློས་ གར་ དང་། དགའ་ཞིང་
དགོད་བྲོ་སློང་བའི་ཟློས་གར། དགའ་སྐྱོ་གཉིས་ལྡན་གྱི་ཟློས་གར་བཅས་གསུམ་
ཡོད།
མྱ་ངན་སྐྱེད་པའི་ཟློས་གར་ནི། སྤྱི་ཚོགས་ཀྱི་འཚོ་བའི་ནང་ནག་ཕྱོགས་
དང
462



རྩོམ་རིག་གི་རྣམ་བཤད། །
དང་མ་རབས་ཐ་ཤལ་ཕྱོགས་རྣམས་རྒྱལ་ཞིང་། དཀར་ཕྱོགས་དང་ཡ་རབས་
བཟང་ཕྱོགས་རྣམས་ཕམ་ཞིང་དཀའ་སྤྱད་འབད་འཐབ་བྱས་ཀྱང་འདོད་དོན་
མི་འགྲུབ་པའི་གནས་ཚུལ་སྟོན་པ་ཡིན་ཏེ། སྐུ་ཞབས་ལུའུ་ཞུན་གྱིས་“ མྱ་ངན་
སྐྱེད་པའི་ཟློས་གར་ནི་མིའི་འཚོ་བའི་ནང་གི་རིན་ཐང་ཡོད་པའི་དངོས་པོ་བཅོམ་
བརླག་བྱེད་པའི་གནས་ཚུལ་མི་རྣམས་ལ་སྟོན་པ་ཡིན་”གསུངས་སོ།
དགའ་ཞིང་དགོད་བྲོ་སློང་བའི་ཟློས་གར་ནི། འཁྲབ་གཞུང་ནང་དུ་སྤྱི་
ཚོགས་སྟེང་གི་སྲོལ་ངན་དང་མི་ངན་གྱི་སྐྱོན་མཚང་བསྔོག་འདོན་དང་ཟུར་ཟ།
འཕྱ་སྨོད་སོགས་སྒྱུ་རྩལ་གྱི་ཐབས་ལ་བརྟེན་ཏེ་སྟོན་པ་ཞིག་ཡིན། སྐུ་ཞབས་
ལུའུ་ཞུན་གྱིས་དགའ་ཞིང་དགོད་བྲོ་སློང་བའི་ཟློས་གར་ནི་“རིན་ཐང་མེད་པའི་
དངོས་པོ་ རྣམས་ ཀྱིས་ ཕྱི་ ཤུན་ བཤུས་ ནས་ མི་ རྣམས་ ལ་ སྟོན་ པ་ ཡིན།” ཞེས་
གསུངས་ཡོད་ལ། དགའ་སྐྱོ་གཉིས་ལྡན་གྱི་ཟློས་གར་ནི། མྱ་ངན་སྐྱེད་པའི་
དོན་དང་དགའ་ཞིང་དགོད་བྲོ་སློང་བའི་དོན་འདྲེས་མར་སྤེལ་བ་ཡིན་ལ། དེ་
ནི་ནང་དོན་གཞི་རྒྱ་ཆེ་ཞིང་སྤྱི་ཚོགས་འཚོ་བའི་ནང་གི་འགལ་བ་དངོས་མཚོན་
རྒྱུར་ནུས་པ་ཤུགས་ཆེར་ལྡན་པའི་ཟློས་གར་འཁྲབ་གཞུང་གཙོ་བོ་ཞིག་ཏུ་གྱུར་
ཡོད།
ཟློས་གར་རྩོམ་རིག་གི་རྣམ་པའི་སྒོ་ནས་དབྱེ་ན་དེར། གཏམ་བརྗོད་ཀྱི་
ཟློས་གར་དང་། གླུ་གཞས་ཟློས་གར། གླུ་བྲོའི་ཟློས་གར་དང༌། སྒྲིག་གཞིའི་
རྣམ་པའི་སྒོ་ནས་དབྱེ་ན། འཁྲབ་ཚན་མང་བའི་ཟློས་གར་དང་། འཁྲབ་ཚན་
རྐྱང་པའི་ཟློས་གར་བཅས་ཡོད། དེ་མིན་ཟློས་གར་འཁྲབ་གཞུང་གི་བརྗོད་བྱ་
དང་ལོ་རབས་མི་འདྲ་བ་ལ་གཞིགས་སྟེ། ལོ་རྒྱུས་ཀྱི་འཁྲབ་གཞུང་དང་། དེང་
རབས་ཀྱི་འཁྲབ་གཞུང་། སྲོལ་རྒྱུན་གྱི་འཁྲབ་གཞུང་སོགས་དབྱེ་ཆོག་པ་མ་ཟད།
ས་གནས་དང་ས་ཁུལ་མི་འདྲ་བའི་ཁྱད་ཆོས་ལ་གཞིགས་ནས་ཟློས་གར་འཁྲབ་
གཞུང་ལ་དབྱེ་སྲོལ་མི་འདྲ་བ་ཡོད་དོ།
463



ལེའུ་གསུམ་པ། བརྩམས་ཆོས་ཀྱི་སྐོར།
དྲུག་པ། གློག་བརྙན་དང་བརྙན་འཕྲིན་ཟློས་གར།
1. བརྙན་མཐོང་རྩོམ་རིག་གི་གོ་དོན་འགྲེལ་བ།
བརྙན་མཐོང་རྩོམ་རིག་ཟེར་བ་ནི་གློག་བརྙན་དང་བརྙན་འཕྲིན་སྒྱུ་རྩལ་
གྱི་འཁྲབ་གཞུང་ལ་བྱ་སྟེ་དེའི་རྩ་བའི་ལས་འགན་ནི་གློག་བརྙན་པར་ལེན་བྱ་
རྒྱུར་འཁྲབ་གཞུང་འདོན་སྤྲོད་བྱེད་རྒྱུ་དེ་ཡིན་པ་མ་ཟད། ཀློག་པ་པོས་ལྟ་ཀློག་
ཀྱང་བྱས་ཆོག་པ་ཡིན། གློག་བརྙན་གྱི་སྒྱུ་རྩལ་དེ་ནི་དེང་རབས་ཚན་རིག་ལག་
རྩལ་གྱི་འཕེལ་རྒྱས་དང་པར་ལེན་ལག་རྩལ་དང་སྒྲ་འཇུག་ལག་རྩལ་གྱི་དམིགས་
བསལ་ནུས་པ་བེད་སྤྱོད་བྱས་ཏེ་སྒྱུ་རྩལ་གྱི་རྣམ་པ་ཞིག་ཆགས་པ་དང་། དེས་
གློག་བརྙན་དང་བརྙན་འཕྲིན་འཕེལ་རྒྱས་འགྲོ་རྒྱུར་ནུས་པ་ཆེན་པོ་ཞིག་བཏོན་
ཡོད་པ་རེད། གློག་བརྙན་ནི་བཅད་འབྲེག་དང་སྒྲིག་སྦྱོར་གྱི་ཐབས་ལ་བརྟེན་
ནས་འགུལ་བསྐྱོད་རང་བཞིན་གྱི་མཐོང་བྱའི་གཟུགས་བརྙན་བཞེངས་གྲུབ་བྱེད་
པའི་རྩོམ་རིག་གི་རྣམ་པ་ཞིག་ཡིན་ལ། གློག་བརྙན་དང་བརྙན་འཕྲིན་གྱི་འཁྲབ་
གཞུང་ལ་ཐོག་མར་ཟློས་གར་རྩོམ་རིག་གི་ཤན་ཞུགས་པ་དང་། དེའི་རྗེས་སུ་
བརྩམས་སྒྲུང་རྩོམ་པའི་ཐབས་ཚུལ་ཡང་བསླབ་ནས་ད་གཟོད་ད་ལྟའི་རྣམ་པ་
དང་ཁྱད་ཆོས་ཡོངས་སུ་གྲུབ་པར་བྱས་པ་ཞིག་ཡིན། །
2. གློག་བརྙན་དང་བརྙན་འཕྲིན་རྩོམ་རིགགི་ཁྱད་ཆོས་སྐོར།
མཐོང་སྣང་གི་རང་བཞིན་ནི་གློག་བརྙན་རྩོམ་རིག་གི་རྩ་བའི་ཁྱད་ཆོས་
ཤིག་ཡིན། བརྙན་མཐོང་རྩོམ་རིག་གི་འཁྲབ་གཞུང་ཞིག་འབྲི་ཚེ་སྒྱུ་རྩལ་རང་
ངོས་ཀྱི་ཁྱད་ཆོས་ལ་གཞིག་ནས་རྩོམ་དགོས་ཏེ། གློག་བརྙན་དང་བརྙན་འཕྲིན་
ནི་མུ་འབྲེལ་ཅན་གྱི་འགུལ་བསྐྱོད་ཀྱི་གཟུགས་བརྙན་རྣམས་ལྟ་མཁན་གྱི་མཐོང་
སྣང་དུ་འདྲེན་པའི་སྒྱུ་རྩལ་ཞིག་ཡིན་རྐྱེན་འགུལ་བསྐྱོད་ཀྱི་རང་བཞིན་དང་
མཐོང་སྣང་ རང་ བཞིན་ གྱི་ ཁྱད་ ཆོས་ རང༌ ཤུགས་ ཀྱིས་ ཐོན་ པ་ བྱེད་ དགོས།
464



རྩོམ་རིག་གི་རྣམ་བཤད།
བརྙན་མཐོང་སྒྱུ་རྩལ་དང་ཟློས་གར་གཉིས་བསྡུར་ནས་བཤད་ན་གཉིས་ཀ་ལྟ་
མཁན་གྱི་རྣ་ཤེས་དང་མིག་ཤེས་ཀྱི་གཟུང་ཡུལ་དུ་གྱུར་ནའང་ཟློས་གར་གྱི་མཐོང་
ཚད་ལ་ཚོད་འཛིན་ཆེ་སྟེ་ཟློས་གར་ལ་ཐོག་མཐའ་བར་གསུམ་དུ་གཏན་ཆགས་ཀྱི་
གར་སྟེགས་དང་། འགྱུར་བ་མེད་པའི་གནས་ཡུལ་ལ་ཕྱོགས་ནས་དངོས་ཡོད་
འཚོ་བའི་ཁོར་ཡུག་ དང་ གནས་ཚུལ་ མང་པོ་མི་སྣའི་ སྐད་ཆ་དང་བྱ་བྱེད་ལ་
བརྟེན་ནས་མཚོན་དགོས་པ་དང་། གློག་བརྙན་དང་བརྙན་འཕྲིན་སྒྱུ་རྩལ་ལྟ་
བུས་ལྟ་མཁན་གྱི་མཐོང་སྣང་ཡངས་པོར་ཕྱེ་ནས་ཞིབ་ཕྲའི་གཟུགས་བརྙན་སྣ་
ཚོགས་ལས་གྲུབ་པའི་ཡུལ་ཆ་ཚང་མིག་ལམ་དུ་འདྲེན་པ་མ་ཟད། ཡུལ་དུས་ཀྱི་
ཚོད་འཛིན་མེད་ཅིང་རང་དབང་ཆེ་བའི་སྒོ་ནས་དངོས་དོན་རེ་རེ་མཐོང་སྣང་གི་
ཡུལ་དུ་འདྲེན་ཐུབ་པ་ཞིག་ཡིན། ཡུལ་དུས་ཀྱི་ཚོད་འཛིན་མེད་པའི་ཆ་ནས་
བརྩམས་སྒྲུང་དང་ཅུང་ཟད་འདྲ་ནའང་། བརྩམས་སྒྲུང་ནི་ཡོད་ཚད་སྐད་ཆའི་
བརྗོད་པ་ དང་ ཞིབ་འབྲི་ལ་ བརྟེན་ པ་ དང་། བཞེངས་ གྲུབ་ བྱས་ ཟིན་ པའི་
གཟུགས་བརྙན་ཡང་ཐད་ཀར་དངོས་སུ་མཐོང་སྣང་གི་རང་བཞིན་དུ་གྱུར་མི་
ཐུབ་པ་དང༌། གློག་བརྙན་དང་བརྙན་འཕྲིན་ནི་ ལྟ་ མཁན་གྱི་མིག་ལམ་དུ་
མངོན་སུམ་པའི་གཟུགས་བརྙན་རེ་རེ་བཞིན་དྲངས་ནས་བརྗོད་པ་མང་པོ་དང་
ཞིབ་འབྲི་ལས་ལྷག་པའི་ནུས་པ་ཐོན་ཐུབ་ཀྱི་ཡོད། དེ་ལྟར་བརྙན་མཐོང་རྩོམ་
རིག་གི་འཁྲབ་གཞུང་ཅི་འདྲ་ཞིག་ཡིན་རུང་། དེས་བྱ་དངོས་དང་མི་སྣ་ཞིབ་
འབྲི་བྱེད་དུས་ངེས་པར་དུ་མཐོང་སྣང་གི་རང་བཞིན་དང་འགུལ་བསྐྱོད་ཀྱི་རང་
བཞིན་ཅན་དུ་འགྱུར་ཐུབ་མིན་དང་གཟུགས་བརྙན་རེ་རེ་པར་དུ་བསྒྱུར་ནས་ལྟ་
མཁན་གྱི་མིག་ལམ་དུ་འདྲེན་ཐུབ་མིན་ལ་བལྟ་དགོས།
©འགུལ་སྟངས་ཀྱི་རང་བཞིན་ནི་གློག་བརྙན་དང་བརྙན་འཕྲིན་སྒྱུ་རྩལ་
གྱི་ཆེས་གལ་ཆེ་བའི་ཁྱད་ཤོས་ཤིག་ཡིན། གལ་ཏེ་གློག་བརྙན་གྱི་གཟུགས་བརྙན་
ལ་འགུལ་ཚུལ་དང་ཡང་ན་འགུལ་ སྟངས་ཀྱི་རང་ བཞིན་ མི་ ལྡན་ན། དེ་ནི་
བརྙན་པར་དང་ཚོན་ཁྲ་ཅན་གྱི་དཔེ་རིས་ལ་ལྟ་བ་དང་ཁྱད་པར་མེད་དེ། གློག་
465
4



ལེའུ་གསུམ་པ། བརྩམས་ཆོས་ཀྱི་སྐོར།
བརྙན་ནང་དུ་གཙོ་བོ་མི་སྣའི་ཉམས་འགྱུར་དང་བྱ་བྱེད་མཐོང་ཆོས་སུ་གྱུར་བ་
དེར་བརྟེན་ནས་གཟུགས་བརྙན་བསྐྲུན་པ་དང༌། བྱུང་རིམ་འཕེལ་རྒྱས་བཏང་
བ་ལས་ཟློས་གར་རྩོམ་རིག་བཞིན་ལབ་གླེང་ལ་བརྟེན་པ་མིན། བརྙན་མཐོང་སྒྱུ་
རྩལ་ཁྲོད་དུ་སྒྲ་མེད་པའི་འགུལ་བསྐྱོད་དང་ཡུལ་བཀོད་མང་ལ། ལབ་གླེང་མེད་
པའི་ཆའང་གང་མང་མཆིས་མོད། བརྙན་འཕྲིན་འགར་འབོར་ཆེ་བའི་ཟུར་
བཤད་དང་ལབ་གླེང་སོགས་མང་བ་ནི་བརྙན་མཐོང་སྒྱུ་རྩལ་གྱི་ཆོས་ཉིད་དངོས་
དང་འགལ་བ་ཞིག་ཡིན། གཞན་ཡང་བརྙན་མཐོང་རྩོམ་རིག་ཁྲོད་དུ་མི་སྣའི་
གཟུགས་བརྙན་བསྐྲུན་ཚེ། བརྩམས་སྒྲུང་བཞིན་མི་སྣའི་གཤིས་ཀ་མཚམས་
སྦྱོར་དང་སེམས་ཁམས་ཞིབ་འབྲི་སོགས་མི་བྱེད་པར་ངེས་པར་དུ་གསལ་ཞིང་
མཚོན་ནུས་ཅན་གྱི་བྱ་བྱེད་དང་ཉམས་འགྱུར་བརྟེན་དགོས་པ་ཡིན་ལ། གང་ལ་
གང་འཚམས་ཀྱི་ཉམས་དང་བྱ་སྤྱོད་མཐོང་སྣང་ཅན་ལ་བརྟེན་ནས་མི་སྣའི་
སེམས་ཁམས་ཀྱི་འགྱུར་བ་སྣ་ཚོགས་མཚོན་དགོས་པ་ཞིག་ཡིན་ནོ། །
3གློག་བརྙན་གྱི་པར་གཞི་བཅད་འབྲེག་དང་སྒྲིག་སྦྱོར་གྱི་སྒྱུ་རྩལ་ནི་ནང་
དོན་ཡོད་ཚད་འབྲེལ་མཐུད་བྱེད་པའི་ཐབས་རྩལ་གལ་ཆེ་བ་ཞིག་ཡིན། མཐོང་
སྣང་ཅན་གྱི་གཟུགས་རིས་དེ་དག་འགུལ་བསྐྱོད་ཀྱི་རང་བཞིན་ལྡན་པ་ཙམ་གྱིས་
འགོ་མཇུག་ཆ་ཚང་བའི་དོན་བརྗོད་ཀྱི་སྒྱུ་རྩལ་ཞིག་ཏུ་འགྲུབ་མི་ཐུབ་པས་ངེས་
པར་དུ་བརྙན་མཐོང་སྒྱུ་རྩལ་གྱི་ཁྱད་པར་བའི་སྒྲིག་བཀོད་ཐབས་ལམ་དེ་བཅད་
འབྲེག་དང་སྒྲིག་སྦྱོར་ལ་བརྟེན་དགོས། འཁྲབ་གཞུང་རྩོམ་པ་པོ་ཞྭ་ཡན་གྱིས་
“གོ་སླ་བར་བཤད་ན། བཅད་འབྲེག་དང་སྒྲིག་སྦྱོར་ནི་བརྙན་འཕྲིན་ཞིག་གི་
འབྲེལ་མཐུད་བྱེད་ཐབས་དེ་ཡིན། བརྙན་འཕྲིན་ཡོངས་ལ་སྒྲིག་གཞི་ཞིག་ཡོད་
པ་མ་ཟད། ས་བཅད་རེ་རེ་དང་དོན་ཚན་རེ་རེ་ལའང་སྒྲིག་གཞི་ཞིག་ཡོད་
དགོས། གློག་བརྙན་སྐབས་སུ་འདི་ལྟ་བུའི་འབྲེལ་མཐུད་བྱེད་ཐབས་ལ་བཅད་
འབྲེག་དང་སྒྲིག་སྦྱོར་ཞེས་ཟེར། དོན་དངོས་ཐོག་པར་བླངས་པའི་གཟུགས་
བརྙན་རེ་རེ་བསྒྲིགས་ནས་ཚན་ཆུང་རེ་དང་། དེ་ནས་ཚན་ཆུང་རེ་རེ་བསྒྲིགས་
466



རྩོམ་རིག་གི་རྣམ་བཤད།
ནས་དོན་ཚན་རེ་དང་། མཐར་དོན་ཚན་རེ་རེ་བསྒྲིགས་ནས་གློག་བརྙན་ཞིག་
ཏུ་གྲུབ་པ་ཡིན་”ཞེས་གསུངས་པ་བཞིན་བཅད་འབྲེག་དང་སྒྲིག་སྦྱོར་ཞེས་པ་ནི་
གོ་རིམ་ངེས་ཅན་ཞིག་ལ་བརྟེན་ནས་པར་གཟུགས་རེ་རེ་བཞིན་མཐུད་ནས་དོན་
གཅིག་ཏུ་གྲིལ་བ་དང༌། ཡུལ་དང་གནས་བབ་ངེས་ ཅན་རྣམས་ མཐུད་ནས་
མཚོན་བྱའི་ཡུལ་ཏུ་སྦྱོར་བ། ཕྲ་ཞིང་ཕྲ་བའི་བྱུང་རིམ་རེ་རེ་བཞིན་གྱི་གཟུགས་
རིས་རྣམས་མཐུད་ནས་མཚོན་ནུས་ཕུན་སུམ་ཚོགས་སུ་གཏོང་རྒྱུ་དེ་ཡིན་ནོ།
1. རྩོམ་ལུས་རྣམ་པ་མི་འདྲ་བ་བཞི་རུ་དབྱེ་བ་དང༌། རྩོམ་ལུས་རྣམ་པ་མི་འདྲ་བ་
གསུམ་དུ་དབྱེ་བའི་རྒྱུ་མཚན་ཅི་ཡིན་ནམ། དེ་དག་ཇི་ལྟར་དབྱེ་བ་ཡིན་ནམ། །
2. སྙན་ངག་ལ་རྩ་བའི་ཁྱད་ཆོས་གང་ཡིན་ནམ།
3. སྙན་ངག་གི་དབྱེ་བ་མི་འདྲ་བ་གང་དང་གང་ཡོད།
4. ལྷུག་རྩོམ་ལ་རྩ་བའི་ཁྱད་ཆོས་གང་ཡིན་ནམ།
5. ལྷུག་རྩོམ་གྱི་དབྱེ་བ་མི་འདྲ་བ་གང་དང་གང་ཡོད། །
6. བརྩམས་སྒྲུང་གི་རྩ་བའི་ཁྱད་ཆོས་གང་ཡོད་དམ།
7. བརྩམས་སྒྲུང་ལ་དབྱེ་སྲོལ་མི་འདྲ་བ་གང་དང་གང་ཡོད།
8. ཟློས་གར་རྩོམ་རིག་གི་གོ་དོན་གང་ཡིན།
9. ཟློས་གར་གྱི་ཉམས་དགུ་དང༌། དབྱངས་ཀྱི་ངེས་པ་བདུན་ཞེས་པའི་གོ་དོན་གང་
ཡིན།
10. ཟློས་གར་རྩོམ་རིག་ལ་སྤྱིར་དབྱེ་སྲོལ་མི་འདྲ་བ་ཅི་ཡོད་དམ།
11. གློག་བརྙན་དང་བརྙན་འཕྲིན་རྩོམ་རིག་གི་རྩ་བའི་ཁྱད་ཆོས་གང་ཡོད་དམ།
467



རྩོམ་རིག་རྣམ་བཤད།
ལེའུ་བཞི་པ། རྩོམ་རིག་རོལ་མྱོང་དང་
སྐྱོན་ཡོན་བརྗོད་རྒྱུའི་སྐོར། །
ས་བཅད་དང་པོ། རྩོམ་རིག་རོལ་མྱོང་སྐོར།
དང་པོ། རྩོམ་རིག་རོལ་མྱོང་བྱེད་པའི་ངོ་བོ་དང་ཁྱད་ཆོས་སྐོར།
རྩོམ་རིག་རོལ་མྱོང་ནི་མི་རྣམས་ཀྱིས་བརྩམས་ཆོས་ལྟ་ཀློག་བྱེད་སྐབས་
རང་སྣང་ལ་བྱུང་བའི་བསམ་བློའི་འགུལ་བསྐྱོད་ཀྱི་རྣམ་པ་ཞིག་ཡིན་རྐྱེན། རྩོམ་
རིག་རོལ་མྱོང་བྱེད་པའི་ནུས་པ་སོགས་ལ་ངོས་འཛིན་ཡང་དག་པ་ཞིག་བྱེད་ཐུབ་
ན། དེ་ནི་ཀློག་པ་པོ་དང་རྩོམ་པ་པོ་སོགས་གང་ཐད་ལ་ཕན་ཡོད་ཀྱི་བྱ་བ་གལ་
ཆེ་བ་ཞིག་ཡིན།
1. རྩོམ་རིག་རོལ་མྱོང་བྱེད་པའི་ངོ་བོ། །
ཀློག་པ་པོ་ནི་རྩོམ་རིག་རོལ་མྱོང་བྱེད་མཁན་གཙོ་བོ་དེ་ཡིན་ལ། བརྩམས་
ཆོས་ནི་རོལ་མྱོང་བྱེད་སའི་ཡུལ་དེ་ཡིན། རྩོམ་རིག་རོལ་མྱོང་བྱེད་རྒྱུ་དེ་ནི་སྒྱུ་
རྩལ་གྱི་བསམ་གཞིགས་བྱེད་པའི་བརྒྱུད་རིམ་ཁོང་དུ་ཆུད་པ་བྱེད་དགོས་ལ། དེ་
ནི་མཛེས་དཔྱོད་ཀྱི་རང་བཞིན་ལ་སྒྱུ་རྩལ་གྱི་ཐོག་ནས་ངོས་འཛིན་བྱེད་པ་དང་
ཆབས་ཅིག་སྒྱུ་རྩལ་བསྐྱར་དུ་གསར་བསྐྲུན་བྱེད་པའི་སེམས་ཁམས་ཀྱི་འགུལ་
བསྐྱོད་དེ་ཡིན་པ་མ་ཟད། རྩོམ་རིག་རོལ་མྱོང་བྱེད་རྒྱུ་དེ་ནི་མཛེས་དཔྱོད་ཀྱི་བྱ་
འགུལ་ཞིག་ཡིན་པས། དེ་ནི་ཚན་རིག་དང་མཚན་ཉིད་རིག་པ། སྤྱི་ཚོགས་
468
an
ir
ir



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཚན་རིག་སོགས་ཡི་གེ་ལས་ བརྩམས་ པའི་ རྩོམ་ཡིག་ཀློག་འདོན་བྱེད་པ་དང་
གཏན་ནས་མི་འདྲ། སྤྱི་ཚོགས་ཚན་རིག་སོགས་ཀྱིས་གཏན་ཚིགས་དང་རྗེས་
དཔག་ཚད་མའི་ཐ་སྙད་ཀྱིས་དོན་སྟོན་པ་དང་མིག་མཐོང་ལག་ཟིན་དུ་ཡོད་པའི་
རྒྱུ་ཆ་དག་རྒྱུ་མཚན་དུ་བཟུང་ནས་རིགས་འདེད་དང་ལུང་སྦྱོར་བྱས་པར་བརྟེན་
ནས་ཚན་རིག་དང་མཐུན་པའི་སྡོམ་ཚིག་འགོད་རྒྱུ་དེ་ཡིན། བརྩམས་ཆོས་ལ་
མཚོན་ན་སྒྱུ་རྩལ་ནི་གཟུགས་བརྙན་ལ་བརྟེན་ནས་མི་རྣམས་ཀྱི་ཡིད་དབང་
འཕྲོག་པ་དང་མི་རྣམས་ལ་མཛེས་དཔྱོད་ཀྱི་ཚོར་སྣང་སྟེར་དགོས། དེར་བརྟེན་
ཀློག་པ་པོས་སྐད་ཆའི་བརྡ་རྟགས་དང་བརྩམས་ཆོས་ཀྱི་དགོངས་གཞི། ལུས་ལ་
སོགས་པའི་རྣམ་གཞག་ལས་ཕྱིར་མངོན་པའི་སྒྱུ་རྩལ་གྱི་གཟུགས་བརྙན་ལ་རོལ་
མྱོང་བྱས་ནས། བརྩམས་ཆོས་ཀྱི་དགོངས་དོན་ལ་གོ་བ་བླངས་ཏེ། མཛེས་
དཔྱོད་ཀྱི་རོ་ལ་མྱོང་བ་དང་མཛེས་དཔྱོད་ཀྱི་རིན་ཐང་མངོན་འགྱུར་བྱེད་དགོས།
དེས་ན་རྩོམ་རིག་རོལ་མྱོང་གི་གོ་རིམ་ནང་དུ་བརྩམས་ཆོས་ལ་མྱོང་ཚོར་དང་
ཉམས་ལེན་དཔྱད་བརྗོད་བྱེད་པའི་བྱ་བ་འདུས་ལ། ཚོར་འདུ་ཡི་བྱ་འགུལ་དང་
ཤེས་རྟོགས་ ཀྱི་བྱ་འགུལ་ གཉིས་ཡུར་ གཅིག་ ཏུ་འདྲེས་པར་བྱེད་པའི་ སེམས་
ཁམས་ཀྱི་གོ་རིམ་ཞིག་ཡིན། རྒྱུན་ལྡན་སྤྱིར་བཏང་གི་ལྟ་ཀློག་ལ་ཆ་བཞག་ན།
གཙོ་བོ་ནང་དོན་ལ་གོ་བ་ལོན་པའི་དམིགས་ཡུལ་ལས་མ་འདས་མོད། དཔྱད་
མྱོང་གི་དམིགས་ཡུལ་ནི་ནང་དོན་གོ་བ་ལེན་པའི་རྨང་གཞིའི་སྟེང་བརྩམས་ཆོས་
ཀྱི་ནང་དོན་ཧྲིལ་པོའི་རོ་དང་བྲོ་བར་མྱོང་ཚོར་བྱེད་དགོས།
གཞན་ཡང་རྩོམ་རིག་རོལ་མྱོང་ནི་སྐད་ཆའི་སྒྱུ་རྩལ་གྱི་ཐུན་མོང་མ་ཡིན་
པའི་མཛེས་དཔྱོད་ཀྱི་བྱ་འགུལ་ཞིག་ཡིན་རྐྱེན། སྒྱུ་རྩལ་རྣམ་པ་གཞན་དག་གི་
རོལ་མྱོང་བྱ་འགུལ་དང་ཁྱད་པར་ཆེ། དཔེར་ན། ལྡེབས་རིས་དང་རོལ་མོ།
ལྡེར་བཟོ། བྲོ་གར་སོགས་ཀྱི་སྒྱུ་རྩལ་ལ་རོལ་མྱོང་བྱེད་སྐབས། ཚོན་རྩི་དང༌།
ཐིག་རིས། འགྱུར་ཁུག་དང་སྟངས་སྟབས་སོགས་དབང་ཤེས་ལ་སྣང་བའི་མིག་
མཐོང་ལག་ཟིན་དུ་ཡོད་པའི་རྒྱུ་ཆ་འདི་དག་གི་སྒྱུ་ རྩལ་ ཟམ་ལམ་ལ་བརྟེན་
469



རྩོམ་རིག་རྣམ་བཤད།
དགོས། དབང་ཤེས་ལ་སྣང་བའི་རྒྱུ་ཆ་འདི་དག་ཐད་ཀར་རོལ་མྱོང་གི་བྱ་ཡུལ་
དུ་གྲུབ་པ་ཡིན། དཔེར་ན། རོལ་དབྱངས་ལྟ་བུར་མཚོན་ན་ང་ཚོས་རོལ་མྱོང་
བྱེད་སྐབས་སུ། སྒྲ་གདངས་ཀྱི་ལྕི་ཡང་དང་མཐོ་དམའ། འགྱུར་ཁུག་གི་སྙན་
ཆ་སོགས་ཉན་མཁན་གྱི་དབང་ཤེས་སུ་འདྲེན་པའི་ནུས་པ་དང་རོལ་མྱོང་བྱ་ཡུལ་
དུ་གྱུར་པ་ཡིན། རྩོམ་རིག་རོལ་མྱོང་གི་བྱ་ཡུལ་ནི་སྐད་ཆའི་བརྡ་རྟགས་ཀྱིས་
མངོན་པར་མཚོན་པའི་གཟུགས་བརྙན་སྣ་ཚོགས་དང་། ཁོར་ཡུག་སྣ་ཚོགས།
ཡིད་ཡུལ་སྣ་ཚོགས། བསམ་བློའི་ཆགས་སྡང་སྣ་ཚོགས། དོན་རྐྱེན་སྣ་ཚོགས་
སོགས་ཡིན། དེ་མིན་ལྡེབས་རིས་དང་ལྡེར་བཟོ་སོགས་ནི་ལྟ་མཁན་གྱི་ཐོག་མར་
མཐོང་བ་ནི་རོལ་མྱོང་བྱ་ཡུལ་གྱི་གཟུགས་བརྙན་ཧྲིལ་ པོ་དེ་ཡིན་ལ། རིམ་
བཞིན་གཟུགས་བརྙན་ཧྲིལ་པོ་ནས་བྱེ་བྲག་དང༌། སླར་ཡང་བྱེ་བྲག་ནས་ཧྲིལ་
པོའི་བར་གཞི་གཅིག་ལ་བཞག་ནས་རོལ་མྱོང་བྱེད་དགོས་པ་དང་། རྩོམ་རིག་
རོལ་མྱོང་ལ་མཚོན་ན་ གཟུགས་བརྙན་བྱེ་བྲག་པ་རེ་རེ་ལ་རོལ་མྱོང་བྱེད་པ་
བརྒྱུད་ནས། གཟུགས་བརྙན་བྱེ་བྲག་ པ་ནས་ ཧྲིལ་པོའི་བར་གཞི་གཅིག་ལ་
བཞག་ནས་རོལ་མྱོང་བྱེད་དགོས་སོ།
2. རྩོམ་རིག་རོལ་མྱོང་བྱེད་པའི་རྩ་བའི་ཁྱད་ཆོས་སྐོར།
རྩོམ་རིག་རོལ་མྱོང་ཟེར་བ་ནི་མི་རྣམས་ཀྱི་བསམ་བློའི་བྱ་འགུལ་ཞིག་ཡིན་
ལ། ཤེས་ཚོར་དང་བརྩེ་དུང༌། མྱོང་ཚོར་སོགས་ཀྱི་བསམ་བློའི་བྱ་འགུལ་སྣ་
ཚོགས་ཕན་ཚུན་འདྲེས་མར་འཕེལ་རྒྱས་འགྲོ་བའི་གོ་རིམ་ཞིག་ཡིན་ལ། གོ་རིམ་
འདིའི་ནང་དུ་ཡང་སྤྱིར་ཀློག་པ་པོའི་སེམས་ཁམས་ཀྱི་གོ་རིམ་ལ་སྣང་ཚུལ་མི་
འདྲ་བ་གསུམ་ཡོད་པ་སྟེ། གཅིག་བརྩམས་ཆོས་ལྟ་ཀློག་མ་བྱས་གོང་གི་སེམས་
ཁམས་ཀྱི་གྲ་སྒྲིག་ལ་ཟེར། རྩོམ་རིག་རོལ་མྱོང་ཞེས་པའི་བྱ་འགུལ་དེ་ཡང་མི་
རྣམས་ཀྱི་རང་འགུལ་དང་རང་རྟོགས་ཀྱི་བྱ་སྤྱོད་ཅིག་ཡིན་སྟེ་ཀློག་པ་པོར་མཚོན་
ན། བརྩམས་ཆོས་ཚད་ལྡན་རྣམས་ཀྱི་རོལ་མྱོང་བྱ་འགུལ་ལས་ རང་ཉིད་ལ་
མཛེས་དཔྱོད་ཀྱི་ཚོར་བ་ཞིག་ཉམས་སུ་མྱོང་འདོད་པ་ཡིན་ལ། འགའ་རེས་ནི་
470



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
བྲེལ་འཚུབ་ཀྱི་ལས་ཀའི་ཁུར་པོ་ལྕི་བའི་ངལ་དུབ་སེལ་ཆེད་དུ་ལག་ཏུ་གང་སོན་
གྱི་བརྩམས་ཆོས་ཤིག་བླངས་ནས་ལྟ་ཀློག་བྱེད་པ་དང་དེ་ནི་གཙོ་བོ་སེམས་པ་
གཡེང་བའི་ཆེད་དུ་ཡིན། དེས་ན་ཀློག་པ་པོའི་སེམས་ཁམས་ཀྱི་རེ་འདོད་དང་
རོལ་མྱོང་བྱ་ཡུལ་གཉིས་ཡུར་ལམ་ གཅིག་ ཏུ་འདྲེས་ཐུབ་ཚེ། དམིགས་ཡུལ་
གསལ་བའི་རྩོམ་རིག་རོལ་མྱོང་གི་བྱ་འགུལ་དུ་འགྱུར་ཐུབ་ལ་དོན་དངོས་ཐོག་དེ་
ནི་རྩོམ་རིག་རོལ་མྱོང་བྱ་འགུལ་ལ་ཀློག་པ་པོ་དངོས་སུ་ཞུགས་ཐུབ་པ་ཙམ་ཡིན།
གཉིས་ནི་ཀློག་པ་པོའི་སེམས་ཁམས་ཀྱི་ཚོར་བ་སྣ་ཚོགས་གཞི་གཅིག་ཏུ་སྡུད་ནས་
བརྩམས་ཆོས་ལ་རོལ་མྱོང་བྱེད་ པའི་ གོ་ རིམ་དེ་ཡིན། ཀློག་ པ་ པོ་བློ་སེམས་
གཅིག་ཏུ་སྒྲིམ་ཏེ་ལྟ་ཀློག་བྱས་པའི་དབང་གིས་ཡིད་ལ་ཚོར་སྣང་འདྲ་མིན་བྱུང་
བ་མ་ཟད། བརྩམས་ཆོས་ཀྱི་གོ་དོན་རྟོགས་པ་འདི་ནི་རྩོམ་རིག་རོལ་མྱོང་བྱེད་
པའི་འཕེལ་རྒྱས་ཀྱི་ རྣམ་ པ་དེ་ཡིན། གསུམ་ ནི་ རྩོམ་རིག་གིས་ ཀློག་ པ་ པོའི་
སེམས་ཁམས་སུ་ནུས་པ་ཐོན་པའི་གོ་རིམ་ཞིག་ཡིན་ལ། རྩོམ་རིག་གིས་དགོངས་
དོན་ཅིག་ཅར་དུ་རྟོགས་པའི་ཚོར་བ་འབྱུང་ལ། བརྗོད་ཀྱིས་མི་ལང་བའི་སྒྱུ་
རྩལ་གྱི་རོ་དང་བྲོ་བ་མྱོང་བའི་མཛེས་དཔྱོད་ཀྱི་ཚོར་བ་ཞིག་འབྱུང་བ་དེ་ཡིན།
རྩོམ་རིག་དཔྱད་མྱོང་ནི་ རང་དབང་དང་གསར་བསྐྲུན་གྱི་རང་བཞིན་
ལྡན་པའི་བསམ་བློའི་བྱ་འགུལ་ཞིག་ཡིན་རྐྱེན། ཀློག་པ་པོ་ལ་མཚོན་ན་ཐོག་
མར་བརྗོད་བྱའི་དོན་གྱི་ཆ་ནས་གོ་ལེན་བྱེད་པ་དང༌། དེ་ནས་རིམ་བཞིན་གོ་
དོན་ཇེ་ཟབ་ཏུ་སོང་བའི་མོད་ལ། སེམས་ཁམས་ཀྱི་བྱ་འགུལ་དེ་གཞན་དབང་
ནས་རང་དབང་ཅན་དུ་གྱུར་ཏེ། གསར་རྩོམ་རང་བཞིན་གྱི་སེམས་ཁམས་ཀྱི་གོ་
རིམ་ཞིག་ཏུ་ཆགས་ངེས་ཡིན་པ་སྟེ། གཅིག་ནས་རོལ་མྱོང་བྱ་ཡུལ་ལ་མཚོན་ན།
བརྩམས་ཆོས་ཁྲོད་ཀྱི་མཛེས་དཔྱོད་དོན་སྙིང་ལ་ཀློག་པ་པོས་ཡང་བསྐྱར་གསར་
བསྐྲུན་གྱི་ནུས་པ་འདོན་སྤེལ་བྱེད་རྒྱུ་དེ་ཡིན། རྒྱུ་མཚན་ནི་བརྩམས་ཆོས་རང་
ངོས་ལ་ཡང་ཡལ་འདབ་སམ་འབྲེལ་བའི་གྲུབ་སྟངས་བར་ལ་སྟོང་ཆ་མང་པོ་ཡོད་
པས། དེ་དག་ནི་ཀློག་པ་པོའི་ཚོར་སྣང་ལ་བརྟེན་ནས་དེ་དག་ལ་དགོས་ངེས་
བ་
བ་
471



རྩོམ་རིག་རྣམ་བཤད།
ཀྱིས་ཁ་སྐོང་དང་གསར་རྩོམ་བྱེད་དགོས། མཛེས་དཔྱོད་རིག་པ་སྨྲ་བ་རྣམས་ཀྱི་
ལྟ་ཚུལ་ལྟར་ན། མཛེས་དཔྱོད་ཅེས་པ་ཡུལ་ རང་ངོས་ན་ཡོད་པ་ཞིག་དང་།
ཡུལ་ཅན་གྱི་མྱོང་གོམས་བག་ཆགས་ལ་ལྟོས་ནས་བཞག་པའི་ཕྱོགས་གཉིས་ཡོད་
ཅེས་གསུངས་པ་བཞིན། ཀློག་པ་པོའི་མཛེས་འཛིན་ལྟ་བའི་ངོས་ནས་ཀྱང་
གནས་ལུགས་གོང་དང་འདྲ་བ་ཞིག་ཡིན་པས། རྒྱུན་གཏན་ངག་རྒྱུན་དུ་“ ཀློག་
པ་པོ་སྟོང་ཚོ་གཅིག་ལ་ཧ་མི་ལེ་ཐེ་སྟོང་ཚོ་གཅིག་སྣང་”ཞེས་ཟེར་སྲོལ་ཡོད།
ཕྱོགས་གཞན་ ཞིག་ ནས་ ཀློག་ པ་ པོའི་ རོལ་ མྱོང་ གི་ སེམས་ ཁམས་ གྲུབ་
སྟངས་ལ་ཡང་ནང་དོན་གསར་པ་འཕར་སྣོན་བྱེད་ཐུབ་པ་ཡིན། བརྩམས་ཆོས་
རོལ་མྱོང་བྱེད་མཁན་རྣམས་ཀྱིས་རང་རང་གནས་པའི་ཡུལ་དང་དུས་རབས་མི་
གཅིག་པའི་ཆ་རྐྱེན་འོག་ སེམས་ཁམས་ སུ་ ཐོན་ པའི་ མཛེས་དཔྱོད་ཀྱི་ནུས་པ་
གཅིག་མཚུངས་མེད་པའམ་ཡང་ན་སོ་སོ་བ་ཞིག་ཏུ་སྣང་། དེ་ནི་གཙོ་བོ་ཀློག་པ་
པོའི་བརྩམས་ཆོས་རོལ་མྱོང་བྱེད་པའི་སེམས་ཁམས་ཀྱི་གྲུབ་སྟངས་ལ་རགས་
ལས་པ་ཡིན། འོན་ཏེ། རོལ་མྱོང་སེམས་ཁམས་ཀྱི་གྲུབ་སྟངས་དེ་ནམ་ཡང་
འགྱུར་བ་མེད་པ་ཞིག་མ་ཡིན། དུས་རབས་གསར་པས་སྤྱི་ཚོགས་ཀྱི་འདུ་ཤེས་
གསར་པ་བསྐྲུན་པ་དང་། མི་རྣམས་ཀྱི་ཤེས་ཡོན་གྱི་ཆུ་ཚད་མཐོ་རུ་སོང་བ།
ཚན་རྩལ་ཁྱབ་གདལ་དུ་ཕྱིན་པ། དངོས་པོ་དང་བསམ་བློའི་འཚོ་བར་འཕེལ་
རྒྱས་ཆེན་པོ་བྱུང་བ་དང་བསྟུན། སྤྱི་ཚོགས་ཧྲིལ་པོའི་རིག་གནས་ཀྱི་སྒྲིག་གཞི་
དང༌། འཇིག་རྟེན་ལྟ་ཚུལ་ལ་འགྱུར་ལྡོག་ཕྱིན་པ་དང་ཆབས་ཅིག་མི་རྣམས་ཀྱི་
བསམ་བློའི་འཁྱེར་སོ་དང་རིན་ཐང་ལྟ་བ། མཛེས་འཛིན་གྱི་འདུ་ཤེས། ཀུན་
སྤྱོད་ཀྱི་ཚད་གཞི། མི་ཚེའི་ལྟ་སྟངས། གཤིས་སྤྱོད་དང་ཚོར་འདུ་སོགས་འདུ་
ཤེས་ཁྱབ་ཁོངས་ཡོངས་སུ་ཚད་མི་འདྲ་བའི་སྒོ་ནས་འགྱུར་ལྡོག་ངེས་ཅན་ཞིག་
བྱུང་དང་འབྱུང་བཞིན་པ་འདིས་ཀློག་པ་པོའི་རོལ་མྱོང་གི་སེམས་ཁམས་ལ་ཡང་
འགྱུར་བ་འགྲོ་བཞིན་ཡོད། དེར་བརྟེན། ཀློག་པ་པོས་རྩོམ་རིག་ལ་རོལ་མྱོང་
བྱེད་ཐེངས་རེ་རེ་བཞིན་དུ་བརྗོད་དོན་གང་མང་ཞིག་རྟོགས་ཐུབ་ལ་རང་གི་སྔོན་
472



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར། །
ཆད་ཀྱི་ཉམས་མྱོང་ལ་བཅོས་ བསྒྱུར་ བྱས་ ནས་ མཛེས་དཔྱོད་ཀྱི་ ཉམས་མྱོང་
གསར་པ་འགའ་རེས་ཁ་སྣོན་བྱེད་ཀྱི་ཡོད་པ་རེད།
གཉིས་པ། རྩོམ་རིག་རོལ་མྱོང་སྐབས་ཀྱི་རྟོག་མཐུན།
“མཉམ་གྲགས་དང་ཡང་ན་མཉམ་སྐྱེས་” ཞེས་པའི་ཐ་སྙད་འདི་རྒྱ་སྐད་
ལས་བྱུང་བ་དང༌། དེའི་གོ་དོན་ནི་དངོས་པོ་གཉིས་སོ་སོ་ལས་ཐོན་པའི་སྒྲ་
གཉིས་ཕན་ཚུན་ཕྲད་པ་ལས་བྱུང་བའི་སྒྲ་ཐུན་མོང་བ་ཞིག་ལ་ཟེར། རྩོམ་རིག་
རོལ་མྱོང་ གི་ སྐབས་ སུ་ འདིའི་གོ་དོན་ནི། ཀློག་ པ་ པོ་དེ་ རྩོམ་ རིག་ ཁྲོད་ཀྱི་
གཟུགས་བརྙན་གྱིས་ རང་ཉིད་སེམས་འགུལ་ཟབ་མོ་ཐེབས་ནས། བརྩམས་
ཆོས་ཁྲོད་ཀྱི་མི་སྣ་དང་འདྲ་མཚུངས་སམ་ཡང་ན་ཅུང་ཉེ་བའི་ཚོར་སྣང་བྱུང༌
ནས། རྩོམ་པ་པོས་བསྟོད་པའི་ཆ་ལ་ཀློག་པ་པོའང་དགའ་བར་འགྱུར་བ་དང༌།
རྩོམ་པ་པོས་སྨད་པའི་ཆ་ལ་ཀློག་པ་པོའང་སྡང་བར་འགྱུར་བ་ སོགས་ གཅིག་
མཐུན་གྱི་ཚོར་སྣང་ཞིག་འབྱུང་བ་དེ་ལ་རོལ་མྱོང་ཁྲོད་ཀྱི་རྟོག་མཐུན་གྱི་རྣམ་པ་
ཟེར། ཀློག་པ་པོའི་སེམས་ཁམས་སུ་ཉམས་མྱོང་དང་ཚོར་ཤེས་གང་མང་གསོག་
འཇོག་བྱས་ཡོད་པ་དེ་ནི་རྩོམ་རིག་རོལ་མྱོང་ཁྲོད་ཀྱི་རྟོག་མཐུན་འབྱུང་བའི་སྔོན་
འགྲོའི་ཆ་རྐྱེན་གལ་ཆེ་བ་ཞིག་ཡིན། ཨུ་རུ་སུའི་མཁས་པ་ ཐོ་འར་སི་ ཐ་ནས་
“ཀློག་པ་པོའི་སྣང་ངོར་། སྒྱུ་རྩལ་གྱི་བརྩམས་ཆོས་དེ་མི་གང་རུང་ཞིག་གི་
གསར་རྩོམ་གྱི་བྱ་འགུལ་ལས་བྱུང་བ་ཞིག་མ་ཡིན་པའམ། བརྩམས་ཆོས་ལས་
མཚོན་པ་མཐའ་དག་རང་གི་སྔ་ས་ནས་བརྗོད་པར་འདོད་པའི་བློ་ཡིན་པ་ལྟ་
བུའི་ཚོར་ བ་ འབྱུང་” ཞེས་ གསུངས། སྣང་ ཚུལ་ འདི་ ནི་ བརྩམས་ ཆོས་ ལས་
མཚོན་པའི་ཚོར་ཤེས་ཀྱི་རྣམ་པ་དང་ཀློག་པ་པོའི་མཛེས་དཔྱོད་ཀྱི་སེམས་ཁམས་
སུ་གནས་པའི་ཚོར་ཤེས་གཉིས་རོ་དང་བྲོ་བ་གཅིག་ཏུ་འདྲེས་པའི་མཚོན་ཚུལ་
ཞིག་ཡིན། དེ་ལྟ་བུའི་མྱོང་ཚོར་བྱུང་ན་ད་གཟོད་ཀློག་པ་པོ་དེ་རང་དབང་མེད་
473



རྩོམ་རིག་རྣམ་བཤད།
པར་སྒྱུ་རྩལ་རྟོག་མཐུན་གྱི་ཞིང་ཁམས་སུ་འདྲེན་ཐུབ་བོ།
དེ་མིན་བརྩམས་ཆོས་རོལ་མྱོང་ཁྲོད་ཀྱི་རྟོག་མཐུན་རང་བཞིན་ལ་དུས་
རབས་ཀྱི་རང་བཞིན་དང་། ལོ་རྒྱུས་ཀྱི་རང་བཞིན་ལྡན་ཡོད་པ་སྟེ། དུས་
རབས་རང་བཞིན་ཅན་གྱི་རྟོག་མཐུན་ནི། བརྩམས་ཆོས་བྱུང་མ་ ཐག་དུས་
རབས་གཅིག་པའི་ཀློག་པ་པོ་རྣམས་ལ་རྟོག་མཐུན་གྱི་སྣང་ཚུལ་བྱུང་བ་དེར་ཟེར།
རྒྱུ་མཚན་ནི་རྩོམ་རིག་གིས་དུས་ཐོག་ཏུ་གསར་དུ་བྱུང་བའི་དོན་རྐྱེན་དང་འཚོ་
བའི་རྣམ་པ། མི་རྣམས་ཀྱི་ཆེས་དོ་ཁུར་བྱེད་བཞིན་པའི་གནད་དོན་གལ་ཆེན་
རྣམས་མཚོན་པར་བྱས་ཡོད་རྐྱེན། བརྩམས་ཆོས་ལས་མཚོན་པའི་ཚོར་འདུ་
དང་དུས་ རབས་དེའི་མི་རྣམས་ ཀྱི་ ཚོར་འདུའི་ངོ་བོའི་ ཕྱོགས་ མཚུངས་ པས་
རྟོགས་མཐུན་བྱུང༌ སླ་ བ་ ཡིན། ་ལོ་ རྒྱུས་ རང་ བཞིན་ ཅན་ གྱི་རྟོག་ མཐུན་ནི།
གནའ་རབས་ཀྱི་བརྩམས་ཆོས་ལ་དེང་རབས་ཀྱི་ཀློག་པ་པོའི་རྟོག་མཐུན་གྱི་ཚོར་
བ་བྱུང་བ་དེར་ཟེར། རྒྱུ་མཚན་ནི་སྤྱི་ཚོགས་དེ་གཉིས་ཀྱི་འགལ་བ་རིགས་
མཐུན་ཡིན་པ་དང་འཚོ་ བའི་གནས་ཚོད་འདྲ་མཚུངས་ཡིན་པ། འཚོ་བའི་
ཉམས་མྱོང་དང་མྱོང་བརྒྱུད་འདྲ་མཚུངས་ཡིན་པ་ལས་བྱུང་ལ། ལྷག་པར་དུ་ལོ་
རྒྱུས་དང་མི་རིགས་སོ་སོའི་ཐུན་མོང་མིན་པའི་འཚོ་བའི་སྤྱོད་སྟངས་དང་བསམ་
བློའི་འཛིན་ སྟངས། ཡུལ་ སྲོལ་ གོམས་ གཤིས། སེམས་ ཁམས་ དང་ མཛེས་
འཛིན་ལྟ་བ་སོགས་ཐ་ན་ས་བབ་དང་གནམ་གཤིས་སོགས་མི་རིགས་ཧྲིལ་པོའི་
རིག་གནས་སེམས་ཁམས་ཀྱི་བག་ཆགས་དང་འབྲེལ་བ་དམ་ཟབ་ཡོད་པ་ཞིག་
ཡིན། རྟོག་མཐུན་ནི་བརྩམས་ཆོས་ལས་མཚོན་པའི་བརྩེ་དུང་དང་ཀློག་པ་པོའི་
བརྩེ་དུང་ལ་མཚུངས་ཆོས་ཡོད་པ་དང་ཞེན་ཕྱོགས་མཐུན་པ་ལས་བྱུང་བ་ཞིག་
ཡིན་ནོ།
གསུམ་པ། རྩོམ་རིག་རོལ་མྱོང་གི་ནུས་པའི་སྐོར།
རྩོམ་རིག་གི་སྤྱི་ཚོགས་ནུས་པ་དེ་ནི་རྩོམ་རིག་རོལ་མྱོང་བྱེད་རྒྱུ་དེ་བརྒྱུད་
474



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ནས་མངོན་འགྱུར་བྱེད་ཀྱི་ཡོད་པ་རེད་ལ། ཀློག་པ་པོ་རྣམས་ཀྱི་མཛེས་དཔྱོད་
ཀྱི་ནུས་པ་མཐོར་འདེགས་དང་། རྩོམ་པ་པོས་གསར་འཕྲིན་ཚུར་ལེན་བྱེད་རྒྱུར་
དོན་སྙིང་ཆེན་པོ་ལྡན་ཡོད། དེས་ན་རྩོམ་རིག་རོལ་མྱོང་ནི་སྤྱི་ཚོགས་ཀྱི་བྱེད་
ནུས་ཤིག་ཏུ་འགྱུར་བའི་འགོག་གནད་དེ་ཡིན། མར་ཁེ་སིས་《ཆབ་སྲིད་དཔལ་
འབྱོར་རིག་པའི་དགག་ཡིག་》ཟེར་བའི་གླེང་གཞིའི་ནང་དུ་“འཛད་སྤྱོད་བྱེད་
བཞིན་པའི་གོ་རིམ་ནང་གི་ཐོན་རྫས་མ་གཏོགས་དངོས་ཡོད་ཀྱི་ཐོན་རྫས་སུ་བརྩི་
མི་རུང”ཞེས་གསུངས་པ་དང་། ཐོན་རྫས་དང་འཛད་སྤྱོད་བར་གྱི་རིགས་པའི་
གཞུང་ལུགས་འདིས་ཐོན་རྫས་དེ་དངོས་ཡོད་ཀྱི་ཐོན་རྫས་ཤིག་ཏུ་འགྱུར་དགོས་
ན་ངེས་པར་དུ་འཛད་སྤྱོད་བྱེད་བཞིན་པའི་ཐོན་རྫས་ཤིག་ཡིན་དགོས་པའི་གལ་
ཆེའི་རང་བཞིན་བསྟན་ཡོད་པ་དང་རྩོམ་རིག་རོལ་མྱོང་འདི་རྩོམ་རིག་གི་འཛད་
སྤྱོད་བྱ་འགུལ་ཡིན་པའི་ཆ་ནས་གཅིག་མཐུན་གྱི་དོན་སྙིང་ལྡན་ཡོད། བརྩམས་
ཆོས་ཅི་འདྲ་ཞིག་ཡིན་རུང་ལྟ་ཀློག་དང་རོལ་མྱོང་བྱེད་པའི་བྱ་འགུལ་ཞིག་ཏུ་མ་
གྱུར་ན་དེ་ནི་ས་འོག་ཏུ་གནས་པའི་གནའ་རྫས་ཇི་བཞིན་རང་ངོས་སུ་གནས་
པའི་མཛེས་དཔྱོད་ཀྱི་རིན་ཐང་དང་སྤྱི་ཚོགས་ཀྱི་བྱེད་ནུས་མངོན་འགྱུར་བྱེད་མི་
ཐུབ་ལ་དེ་དངོས་ཡོད་ཀྱི་བརྩམས་ཆོས་ཏུ་བརྩི་མི་རུང་། ལྟ་ཀློག་དང་མྱོང་ཚོར་
བྱེད་པའི་བྱ་འགུལ་ཁྲོད་དུ་གནས་པའི་བརྩམས་ཆོས་ལ་མཚོན་ན་ད་གཟོད་དེའི་
ཤུགས་རྐྱེན་དང་བྱེད་ནུས་ཐོན་ཐུབ་ལ། དེ་སྤྱི་ཚོགས་ཐོག་གནས་པ་མཚོན་ཐུབ།
《རྒྱལ་པོར་རཱ་མ་ནའི་གཏམ་རྒྱུད་》ལ་མཚོན་ན། ཀློག་པ་པོས་ལྟ་ཀློག་གི་མྱོང་
ཚོར་ལ་བརྟེན་ནས་ རང་ཉིད་ཀྱི་སྣང་ངོར་ ར་ མ་ན་དགའ་བྱེད་དང་ སི་ ཏའི་
གཟུགས་བརྙན་དང་ཕོ་བྲང་ནང་གི་འཕྲོག་རྩོད་དང་སྤྲེའུ་དང་སྲིན་པོའི་དམག་
དཔུང་བར་གྱི་གཡུལ་འགྱེད་སྣ་ཚོགས་མེ་ལོང་ལ་གཟུགས་བརྙན་ ཤར་བ་ཇི་
བཞིན་ཐོན་ཐུབ་པ་དེ་ནི་བརྩམས་ཆོས་དེ་དངོས་ཡོད་ཀྱི་འཛད་སྤྱོད་ཅིག་ཏུ་གྱུར་
ཏེ་མཛེས་དཔྱོད་ཀྱི་རིན་ཐང་མངོན་འགྱུར་བྱེད་ཐུབ་པ་བྱུང་ཡོད་པ་དེ་རེད།
མཛེས་དཔྱོད་བྱ་ཡུལ་དུ་མ་གྱུར་ཚེ་སྙན་ངག་པ་ཧེ་ཉི་ཡིས་གསུངས་པ་ལྟར་“ངའི་
475



རྩོམ་རིག་རྣམ་བཤད།
སྙན་ངག་ཕྱོགས་བསྒྲིགས་འདི་ཡིག་རྨོང་རྒན་མོ་ཞིག་གི་ལག་ཏུ་སོན་ཚེ། དུ་བ་
དཀྲིས་སྤྱད་ཀྱི་ཤོག་བུ་ཞིག་ལས་མ་འདས་”ཞེས་གསུངས་པ་བཞིན་ནོ། །
བརྩམས་ཆོས་དེ་ཀློག་པ་པོ་རྣམས་ཀྱི་ཀློག་འདོན་གྱི་བྱ་འགུལ་དུ་འགྱུར་
ཐུབ་ཚེ། དེས་མི་རྣམས་ལ་འཚོ་བའི་ཉམས་མྱོང་དང་། འཇིག་རྟེན་དང་མིའི་
འཚོ་བར་ངེས་ཤེས་གསར་པ་རྙེད་ཐུབ་པ་མ་ཟད། སྤྱི་ཚོགས་ལ་ཕན་ཡོད་ཀྱི་
བྱེད་ནུས་འདོན་སྤེལ་བྱེད་ཀྱི་ཡོད་པ་རེད། རྩོམ་རིག་རོལ་མྱོང་ནི་བརྩམས་ཆོས་
ཀྱིས་སྦས་པའི་ནུས་པ་དེ་སྤྱི་ཚོགས་ཀྱི་བྱེད་ནུས་སུ་འགྱུར་བར་བྱེད་ པའི་ རྩ་
གནད་གལ་ཆེ་བ་ཞིག་ཡིན། །
ཕྱོགས་གཞན་ཞིག་ནས་གླེང་ན། རྩོམ་པ་པོ་རྣམས་བརྩམས་ཆོས་གསར་
རྩོམ་ལ་འཇུག་པའི་དམིགས་ཡུལ་མཐར་གཏུགས་ན་དེ་ནི་རོལ་མྱོང་བྱེད་མཁན་
རྣམས་ཀྱི་འདོད་པ་བསྐོང་བའི་ཆེད་དུ་ཡིན། གལ་སྲིད་རྩོམ་རིག་རོལ་མྱོང་གི་
དགོས་མཁོ་མེད་ན་རྩོམ་པ་པོ་རྣམས་ཀྱིས་བརྩམས་ཆོས་གསར་རྩོམ་བྱེད་པའི་
ལས་ཀ་དེ་ ལའང༌ སྙིང༌ པོ་ ཅི་ ཡང་ མེད། རྩོམ་ པ་ པོས་ རྩོམ་ འབྲི་ བྱས་ པའི་
བརྩམས་ཆོས་ཤིག་སྤྱི་ཚོགས་ཐོག་ཏུ་ཐོན་མ་ཐག་དེ་ནི་རྒྱ་ཆེའི་ཀློག་པ་པོ་རྣམས་
ཀྱིས་ལྟ་ཀློག་དང་དཔྱད་མྱོང་བྱེད་ཡུལ་ཡིན་ལ། ཀློག་པ་པོ་རྣམས་ཀྱི་སེམས་
ཁམས་སུ་བག་ཆགས་ཤུགས་ཆེར་འཇོག་གི་ཡོད་པ་རེད། དེ་ལྟར་རྩོམ་པ་པོ་
རང་ངོས་ཡང་རྩོམ་རིག་གསར་རྩོམ་བྱེད་མཁན་ཞིག་ཡིན་པ་མ་ཟད། རང་ཉིད་
བརྩམས་ཆོས་ལ་རོལ་མྱོང་བྱེད་མཁན་ཞིག་ཡིན་དགོས། རྩོམ་པ་པོ་སུ་འདྲ་ཞིག་
ཡིན་རུང་། རང་ཉིད་རྩོམ་གྱི་རྣམ་གཞག་ལ་མཁས་པར་འགྱུར་བའི་གོ་རིམ་
ནང་མི་གཞན་གྱི་བྲིས་པའི་བརྩམས་ཆོས་རྒྱ་ཆེར་མཇལ་ནས་གཞན་གྱི་དགེ་
མཚན་ལ་རོལ་མྱོང་གང་ལེགས་བྱས་ཏེ། དེ་ལས་སྒྱུ་རྩལ་གྱི་བླང་བྱ་གང་མང་
ལེན་པ་དང་ཆབས་ཅིག་རང་ཉིད་ཀྱི་དཔྱད་མྱོང་གི་ནུས་པ་ཇེ་མཐོར་དང་གསར་
རྩོམ་གྱི་ནུས་པ་མཐོར་འདེགས་བྱེད་ཀྱི་ཡོད་པ་རེད།
དུས་རབས་གཅིག་གི་རྩོམ་རིག་ལས་འགུལ་ལ་མཚོན་ན་ཀློག་པ་པོའི་རྩོམ་
476



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
རིག་ཐད་ཀྱི་མཛེས་དཔྱོད་ཀྱི་འདོད་བློ་དང་། སྤྱི་ཚོགས་ཀྱི་དཔྱད་བརྗོད་དེས་
རྩོམ་རིག་གསར་རྩོམ་གྱི་བྱ་གཞག་འཕེལ་རྒྱས་སུ་འགྲོ་རྒྱུར་ཤུགས་རྐྱེན་གཏིང་
ཟབ་ཡོད་པ་སྟེ། རྩོམ་རིག་རོལ་མྱོང་དང་དཔྱད་བརྗོད་བྱེད་པའི་བརྒྱུད་རིམ་
ནང་བྱུང་བའི་ལྟ་སྟངས་གསར་པ་རྣམས་ཀྱིས་རྩོམ་པ་པོ་བརྩམས་ཆོས་གསར་
རྩོམ་བྱེད་སྐབས་དེ་ལ་རོགས་རམ་དང་སྐུལ་འདེད་ཀྱི་ནུས་པ་ཤུགས་ཆེར་ཐོན་གྱི་
ཡོད་པ་རེད།
L
|
EཟHEHEHEHEEEt+t
1. རྩོམ་རིག་རོལ་མྱོང་བྱེད་པའི་རྩ་བའི་ཁྱད་ཆོས་ཅི་ཡིན་ནམ།
2. རྩོམ་རིག་རོལ་མྱོང་བྱེད་སྐབས་ཀྱི་རྟོག་མཐུན་ཞེས་པའི་གོ་དོན་ཅི་ཡིན།
3. རྩོམ་རིག་རོལ་མྱོང་གི་ནུས་པར་གོ་བ་ཅི་འདྲ་ལེན་དགོས་སམ།
477



རྩོམ་རིག་རྣམ་བཤད།
ས་བཅད་གཉིས་པ། རྩོམ་རིག་གི་སྐྱོན་ཡོན་བརྗོད་རྒྱུའི་སྐོར།
བོད་ཁ་བ་ཅན་གྱི་ལྗོངས་འདིར་སྔོན་བྱོན་མཁས་དབང་དམ་པ་རྣམས་
ཀྱིས་དུས་རབས་རིམ་བྱུང་དུ་སྐབས་དེའི་སྤྱི་ཚོགས་ཀྱི་རྣམ་པ་དང་། མི་རྣམས་
ཀྱི་བསམ་བློའི་གནས་ཚད་དང་འདུ་ཤེས། དགའ་སྐྱོ་འཛོམས་བྲལ། དཔལ་
འབྱོར་གྱི་འཕེལ་འགྲིབ། ཡུལ་གོམས་ གཤིས་ལུགས་སོགས་མཚོན་པར་བྱས་
ཡོད་ཅིང་། བརྩམས་ཆོས་དེ་དགུ་ལ་བརྗོད་བྱ་དང་རྗོད་བྱེད། སྒྱུ་རྩལ་གྱི་
ཉམས་འགྱུར་སོགས་ལ་འབྲས་བུ་ཡང་དག་ཅིག་སྨིན་ཡོད་པ་མ་ཟད། ད་ལྟའང་
མི་རྣམས་ཀྱི་མིག་ལམ་དུ་རང་འདོད་ཀྱིས་ལོངས་སྤྱོད་ཅི་དགར་རོལ་རྒྱུ་ཡོད།
འོན་ཏེ་རྩོམ་རིག་གི་སྐྱོན་ཡོན་བརྗོད་པའི་རིག་པ་དེའི་ཐད་ཞན་ཆ་མངོན་གསལ་
མཆིས་ལ་རྩོམ་རིག་ལ་སྐྱོན་ཡོན་བརྗོད་པའི་ཆེད་རྩོམ་ཡང་ཤིན་ཏུ་མཐོང་དཀོན་
པས་ན་རྩོམ་རིག་གི་སྐྱོན་ཡོན་བརྗོད་པའི་བྱ་གཞག་དེ་ཡར་རྒྱས་གོང་འཕེལ་
གཏོང་དགོས་པ་རེད། །
གནའ་དུས་ནས་བརྩམས་པའི་བརྩམས་ཆོས་བརྗོད་ཀྱིས་མི་ལང་བ་ཞིག་
ཡོད་པ་དེ་དག་དུས་རབས་འདིའི་ནང་མི་རྣམས་ཀྱིས་ཡོངས་གྲགས་སུ་ཁས་ལེན་
པའི་བརྩམས་ཆོས་འདི་དང་དེ་ཞེས་པ་དང༌། ཡང་དུས་རབས་རིམ་བྱུང་དུ་
བརྩམས་ཆོས་དེར་མཁས་པ་རྣམས་ཀྱིས་ཞིབ་དཔྱད་བྱས་པའི་ཆེད་རྩོམ་འདི་
དང་འདི་ཞེས་པ། དུས་རབས་འདིའི་རིང་གི་བརྩམས་ཆོས་ཀྱི་ནང་ནས་སྐབས་
དེའི་རྩོམ་རིག་གི་ཕྱོགས་ལྷུང་དང་སྒྱུ་རྩལ་གྱི་ཉམས་འགྱུར་སོགས་ཚབ་མཚོན་གྱི་
རང་བཞིན་ལྡན་པའི་བརྩམས་ཆོས་འདི་དང་རྩོམ་ པ་པོ་འདི་ཡིན་ཞེས་ པའི་
དཔྱད་རྩོམ་ཞིག་མཐོང་ཐོས་དཀོན་པ་མ་ཟད། ལོ་རྒྱུས་ཀྱི་དུས་སྐབས་དེའི་ནང་
དུ་བརྩམས་ཆོས་ལ་དགེ་སྐྱོན་ཚད་འཇལ་བྱེད་པའི་ཚད་གཞི་ཅི་འདྲ་ཞིག་བཟུང་
478



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
གི་ཡོད་མེད་ཀྱང་རྟོགས་དཀའ་བ་ཞིག་ཏུ་གྱུར། མ་གཞི་དཔྱད་རྩོམ་འགའ་རེ་
ཡོད་སྲིད་ཀྱང་ཁྱོན་ཡོངས་ནས་དུས་རབས་དེའི་རིང་གི་རྩོམ་རིག་ལ་ཞིབ་དཔྱད་
དང་གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་པའི་ཆེད་རྩོམ་ཞིག་ནི་མ་
རིག་གོ། དཔེར་ན། མི་མང་ཆེ་བས་ཁས་ལེན་བྱེད་པའི་གྲགས་རྩོམ་《མི་དབང་
རྟོགས་བརྗོད་》ལྟ་བུར་མཚོན་ན། དེ་སྔོན་མཁས་པ་རྣམས་ཀྱི་རྟོགས་བརྗོད་
དེའི སྒྱུ་རྩལ་གྱི་རིན་ཐང་དང་བསམ་བློའི་ཕྱོགས་ལྷུང་སོགས་ལ་དགེ་སྐྱོན་ཚད་
འཇལ་བྱས་པའི་ཆེད་རྩོམ་ཞིག་ཀྱང་མཐོང་ཐོས་དཀོན་པས་རྩོམ་རིག་གི་སྐྱོན་
ཡོན་པའི་རིག་པ་དེ་ངེས་པར་དུ་ཁ་སྣོན་དང་དར་སྤེལ་བཏང་སྟེ་གནའ་དུས་ཀྱི་
བརྩམས་ཆོས་དེ་དག་གི་ནང་ནས་ཆེས་མངོན་གསལ་དོད་པའི་ཕུལ་བྱུང་གི་
བརྩམས་ཆོས་སྔོག་འདོན་དང་ཞིབ་དཔྱད་བྱས་ཏེ་རྒྱ་ཆེའི་ཀློག་པ་པོ་རྣམས་ལ་
བརྩམས་ཆོས་དེ་དག་གི་རིན་ཐང་མཚམས་སྦྱོར་བྱེད་རྒྱུ་ནི་ཤིན་ཏུ་གལ་ཆེ་བའི་
འགན་ཁྲི་ཞིག་ཡིན།
རྩོམ་རིག་གསར་རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་པ་པོས་
རྩོམ་རིག་གསར་རྩོམ་བྱེད་རྒྱུར་སྐུལ་འདེད་དང་རྩོམ་རིག་གི་བྱ་གཞག་དེ་ཡར་
ངོའི་ཟླ་བཞིན་འཕེལ་རྒྱས་འགྲོ་བ་དང༌། ཕུན་སུམ་ཇེ་ཚོགས་སུ་གཏོང་རྒྱུར་
རྩོམ་རིག་གི་སྐྱོན་ཡོན་བརྗོད་རྒྱུ་ནི་མེད་དུ་མི་རུང་བའི་གལ་ཆེའི་རིག་པ་ཞིག་
ཡིན།
རྩོམ་རིག་ལ་ཞིབ་འཇུག་དང་དཔྱད་བརྗོད་བྱ་རྒྱུ་དེ་ནི་དེང་སྐབས་ཀྱི་རྩོམ་
པ་པོ་དང་རྒྱ་ཆེའི་ཀློག་པ་པོ་རྣམས་ལ་ཕན་ཡོད་དང་དོན་སྙིང་ལྡན་པའི་བྱ་བ་
གལ་ཆེན་ཞིག་ཡིན། རྒྱལ་ཁབ་གང་ཞིག་གི་ལོ་རྒྱུས་དང་མི་རིགས་ཀྱི་ལས་
དབང་དང་མདུན་ལམ་ཤེས་རྟོགས་བྱེད་པ་དང་། དུས་རབས་དེའི་རིང་གི་མི་
རྣམས་ཀྱི་བསམ་པའི་གནས་ཚུལ་དང་། མི་རྣམས་ཀྱི་དགའ་སྐྱོ་དང་རེ་འདུན།
བློ་གཏད་ཡིད་སྨོན། དེ་མིན་བསམ་པའི་ཡུལ་ཁམས་ཀྱི་འཐབ་རྩོད་སོགས་དང་།
མི་རིགས་གང་ཞིག་གི་རྩོམ་རིག་གི་ད་ཡོད་གནས་ཚུལ་དང་ཆུ་ཚད། བསམ་
479



རྩོམ་རིག་རྣམ་བཤད།
པའི་རླབས་རྒྱུན། སྒྱུ་རྩལ་གྱི་ཁྱད་ཉམས་དང་གྲུབ་འབྲས། གྲུབ་མཐའ་ཁག་
དང་ད་ཡོད་ཀྱི་རྩོམ་པ་པོའི་དཔུང་ཁག་དང་འཚར་ལོངས་ཀྱི་བརྒྱུད་རིམ་ཤེས་
རྟོགས་བྱེད་པ་དང༌། གནའ་དུས་དང་དེང་སྐབས་ཀྱི་གནས་ཚུལ་ཇི་སྙེད་ཅིག་
ཤེས་རྟོགས་བྱེད་སྙམ་ན་དེ་ནི་རྩོམ་རིག་ཡིན་ལ། རྩོམ་རིག་ནི་གནས་གནས་
ཚུལ་དེ་དག་ཤེས་རྟོགས་བྱེད་པའི་མེ་ལོང་ལྟ་བུ་ཞིག་ཡིན།
རྩོམ་རིག་སྒྱུ་རྩལ་གྱི་བརྩམས་ཆོས་ཤིག་བྱུང་རྟིང་དེ་ནི་རྒྱ་ཆེའི་ཀློག་པ་པོ་
རྣམས་ཀྱིས་ལྟ་ཀློག་བྱེད་ཡུལ་ཡིན་ལ། ཀློག་པ་པོ་རྣམས་ཀྱིས་ཞིབ་འཇུག་དང་
དཔྱད་བརྗོད་བྱེད་ཡུལ་ཞིག་ཀྱང་ཡིན། དེར་བརྟེན་ལྟ་ཀློག་བྱེད་པའི་བརྒྱུད་
རིམ་ནང་དུ་མི་རྣམས་ལ་ཚོར་སྣང་འདྲ་མིན་སྣ་ཚོགས་བྱུང་སྟེ་གླེང་མོལ་བྱེད་ཀྱི་
ཡོད་པ་མ་ཟད། རྣམ་པ་འདྲ་མིན་སྣ་ཚོགས་ཀྱི་ཐོག་ནས་བརྩམས་ཆོས་དེར་
དཔྱད་གཏམ་ཡང་སྤེལ་གྱི་ཡོད། བརྩམས་ཆོས་གཅིག་ཡོད་ན་དེར་ལྟ་ཀློག་བྱེད་
མཁན་ཡོད་ལ། སྐྱོན་ཡོན་བརྗོད་མཁན་ཡང་ཡོད་པས་རྩོམ་རིག་གི་སྣང་ཚུལ་
དང་རྩོམ་པ་པོ། རྩོམ་རིག་གི་བརྩམས་ཆོས་ལ་ཞིབ་འཇུག་དང་དབྱེ་འབྱེད།
དཔྱད་གཏམ་བརྗོད་པའི་ཤེས་ཡོན་ཞིག་འབྱུང་བ་སྟེ། རྩོམ་རིག་ལ་སྐྱོན་ཡོན་
བརྗོད་རྒྱུ་དེ་ཡིན་ཞིང་། རྩོམ་རིག་ལ་སྐྱོན་ཡོན་བརྗོད་རྒྱུ་དེ་ནི་བརྩམས་ཆོས་ལ་
ལྟ་ཀློག་དང་མྱོང་ཚོར་གྱི་རྨང་གཞིའི་ཐོག་འབྱུང་བ་ཞིག་ཡིན་ལ། ཡང་ཀློག་པ་
པོས་ཡང་དག་ པའི་སྒོ་ནས་བརྩམས་ཆོས་ལྟ་ ཀློག་དང་ཞིབ་དཔྱད་བྱེད་རྒྱུར་
མཛུབ་ཁྲིད་ཀྱི་ནུས་པ་ཐོན་ཐུབ་པ་མ་ཟད། དེ་དང་ཆབས་ ཅིག་རྩོམ་རིག་
གསར་རྩོམ་བྱེད་པ་དང་། འཕེལ་རྒྱས་གཏོང་བ། ཕུན་སུམ་ཇེ་ཚོགས་སུ་འགྲོ་
རྒྱུར་སྐུལ་འདེད་ཀྱང་བྱེད་ཐུབ་ཀྱི་རེད།
དང་པོ། རྩོམ་རིག་གི་སྐྱོན་ཡོན་བརྗོད་པའི་ངོ་བོ་དང་ནུས་པའི་སྐོར།
1.རྩོམ་རིག་གི་སྐྱོན་ཡོན་བརྗོད་པའི་ངོ་བོའི་སྐོར།
480



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་འཇིག་རྟེན་ལྟ་ཚུལ་དང་སྒྱུ་རྩལ་གྱི་
ལྟ་ཚུལ་ངེས་ཅན་ཞིག་གི་མཛུབ་ཁྲིད་འོག་ཏུ་རྩོམ་རིག་གི་སྣང་ཚུལ་དང་ཕྱོགས་
ལྷུང་འཚོལ་ཞིབ། དབྱེ་འབྱེད། གདེང་འཇོག་བཅས་བྱེད་ཀྱི་ཡོད། རྩོམ་རིག་
ལྟ་ཀློག་ཅེས་པ་ནི་བརྩམས་ཆོས་བྱེ་བྲག་པ་ཞིག་བལྟ་རྒྱུ་དེ་ཡིན་པ་དང་། རྩོམ་
རིག་གི་སྐྱོན་ཡོན་བརྗོད་རྒྱུ་ཞེས་པ་ནི་རྩོམ་རིག་གི་སྤྱིའི་སྣང་ཚུལ་དང་ཆོས་ཉིད་
ལ་དམིགས་པ་ཞིག་ཡིན་ཞིང༌། དེའི་ནང་དུ་བརྩམས་ཆོས་བྱེ་བྲག་པ་ཞིག་ལ་
ཞིབ་དཔྱད་དང་གདེང་འཇོག་བྱ་རྒྱུ་དེ་ཚུད་ཡོད་པ་མ་ ཟད། རྩོམ་པ་པོའི་
བསམ་བློ་དང་། འཚོ་བ་དང་གསར་རྩོམ་གྱི་འབྲེལ་བར་ཞིབ་འཇུག་བྱ་རྒྱུ་དང༌།
དེ་མིན་རྩོམ་རིག་གི་བསམ་པའི་རླབས་རྒྱུན་དང་། ཕྱི་རྒྱལ་དང་རང་རྒྱལ་གྱི་
རྩོམ་རིག་གི་ཤུལ་རྒྱུན་ལ་ཞིབ་འཇུག་བྱ་རྒྱུ་སོགས་ཡིན་ལ། དེ་དག་གི་ནང་ནས་
གཙོ་བོའི་ཞིབ་འཇུག་དང་དཔྱད་བརྗོད་བྱ་ཡུལ་ནི་རྩོམ་པ་པོའི་བརྩམས་ཆོས་ལ་
སྐྱོན་ཡོན་བརྗོད་རྒྱུ་དེ་ཡིན། །
རྩོམ་རིག་གསར་རྩོམ་བྱ་རྒྱུ་དེ་ནི་བརྩམས་ཆོས་ཀྱི་རྩ་བའི་ལག་ལེན་གྱི་རྣམ་
པ་ཞིག་ཡིན་པས་རྩོམ་རིག་གི་སྐྱོན་ཡོན་བརྗོད་རྒྱུ་དེ་ཡང་བརྩམས་ཆོས་གསར་
རྩོམ་དང་འབྲེལ་བ་དམ་ཟབ་ཡོད་ཅིང་། དུས་རབས་གང་ཞིག་དང་མི་རིགས་
གང་ཞིག་གི་རྩོམ་རིག་གི་བྱ་དངོས་འཕེལ་རྒྱས་དང་གསར་གཏོད་བྱེད་པའི་ནང་
ངེས་པར་དུ་དེ་དང་མཚུངས་པར་རྩོམ་རིག་ལ་སྐྱོན་ཡོན་བརྗོད་པའི་རོགས་རམ་
ཡང་ཡོད་དགོས་པ་རེད། རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་དོན་དངོས་
ཐོག་རྩོམ་རིག་གི་རིགས་པའི་གཞུང་ལུགས་ཞིབ་ཕྲའི་སྒོ་ནས་བེད་སྤྱོད་བྱེད་པ་
ཞིག་ཡིན་ཞིང་། རྩོམ་རིག་གི་རིགས་པའི་གཞུང་ལུགས་ཀྱིས་རྩོམ་རིག་གསར་
རྩོམ་དང་ལྟ་ཀློག་བྱ་རྒྱུར་མཛུབ་ཁྲིད་བྱེད་ལ། ཡང་བརྩམས་ཆོས་ལ་སྐྱོན་ཡོན་
བརྗོད་རྒྱུ་དེ་བརྒྱུད་ནས་དམིགས་ཡུལ་འགྲུབ་པར་བྱེད་ཀྱི་ཡོད། རྩོམ་རིག་གི་
སྐྱོན་ཡོན་བརྗོད་རྒྱུ་དེས་རྩོམ་པ་པོའི་རྩོམ་བྱེ་བྲག་པ་ཞིག་ལ་དབྱེ་འབྱེད་དང་
གདེངས་འཇོག་བྱས་པ་བརྒྱུད་དེ་སྒྱུ་རྩལ་གསར་གཏོད་དང་འཕེལ་རྒྱས་ཀྱི་སྤྱིའི་
481



རྩོམ་རིག་རྣམ་བཤད།
ཆོས་ཉིད་འཚོལ་ཞིབ་དང་ཕྱོགས་བསྡོམས་བཅས་བྱེད་ཐུབ་པ་མ་ཟད། རྩོམ་
རིག་གི་རིགས་པའི་གཞུང་ལུགས་ཀྱི་ལྟ་ཚུལ་དེ་ཡང་དག་མིན་ལ་ཞིབ་བཤེར་བྱེད་
ཐུབ་ལ། མུ་མཐུད་རྩོམ་རིག་གི་ལག་ལེན་དངོས་ནས་ཐོབ་པའི་ཉམས་མྱོང་
ཕྱོགས་བསྡུས་བྱས་ཏེ་རྩོམ་རིག་གི་རིགས་པའི་གཞུང་ལུགས་འཕེལ་རྒྱས་དང་
ཕུན་སུམ་ཚོགས་སུ་ཡང་གཏོང་ཐུབ་ཀྱི་རེད། །
རྩོམ་རིག་གི་སྐྱོན་ཡོན་བརྗོད་རྒྱུའི་ཐད་སྤྱི་ཚོགས་ཀྱི་རོང་བཞིན་མངོན་
གསལ་དོད་པོ་ཞིག་ཡོད་པ་དང་། རྩོམ་རིག་གི་སྐྱོན་ཡོན་བརྗོད་མཁན་སུ་འདྲ་
ཞིག་ཡིན་རུང་དེ་ནི་རྩོམ་པ་པོ་གང་ཞིག་དང་འདྲ་བ་སྟེ། སྤྱི་ཚོགས་ཀྱི་འཚོ་བ་
ངེས་ཅན་ཞིག་དང་སྤྱི་ཚོགས་ཀྱི་གནས་བབ་ངེས་ཅན་ཞིག་ལ་བརྟེན་ནས་འཚོ་
གནས་བྱེད་ཀྱི་ཡོད་སྟབས་ཁོ་ཚོའི་འཇིག་རྟེན་ལྟ་ཚུལ་དང་། སྒྱུ་རྩལ་གྱི་ལྟ་ཚུལ།
བསམ་བློའི་བརྩེ་དུང་དང་སྒྱུ་རྩལ་གྱི་དགའ་ཞེན་བཅས་ཚང་མར་སྤྱི་ཚོགས་ཀྱི་
རང་བཞིན་ལྡན་པ་ནི་གཡོལ་ཐབས་མེད་པ་ཞིག་ཡིན། ཁོ་ཚོས་རྩོམ་རིག་གི་
སྣང་ཚུལ་ཅི་འདྲ་ཞིག་ལ་དཔྱད་བརྗོད་བྱེད་པའི་ཚེ་སྤྱི་ཚོགས་ཀྱི་ལངས་ཕྱོགས་
དང་ཁ་བྲལ་གྱི་མེད་པ་མ་ཟད། རིམ་གྲས་དེ་གའི་ཁེ་ཕན་གྱིས་ཚོད་འཛིན་ཡང་
བྱེད་ཀྱི་ཡོད། རྩོམ་རིག་གི་སྐྱོན་ཡོན་བརྗོད་རྒྱུ་ནི་བརྩམས་ཆོས་ལ་དབྱེ་ཞིབ་
དང་གདེང་འཇོག་བྱས་པ་བརྒྱུད་དེ་སྤྱི་ཚོགས་ཀྱི་འཚོ་བ་དངོས་ལ་དཔྱད་བརྗོད་
བྱེད་ཀྱི་ཡོད་པས། དེར་རང་བཞིན་དུ་སྤྱི་ཚོགས་ལ་སྐྱོན་བརྗོད་བྱེད་པའི་ངོ་བོ་
ལྡན་ཡོད། ལོ་རྒྱུས་ཐོག་ཏུ་སྐྱོན་ཡོན་བརྗོད་མཁན་མཁས་པ་རྣམས་ཀྱིས་རྩོམ་
རིག་ལ་སྐྱོན་ཡོན་བརྗོད་རྒྱུར་བརྟེན་ནས་ཐད་ཀར་སྤྱི་ཚོགས་ཀྱི་འཚོ་བའི་སྣང་
ཚུལ་འགའ་རེ་དང་། ལུགས་དང་མི་མཐུན་པའི་སྤྱི་ཚོགས་ཀྱི་ལམ་ལུགས་ཐེར་
འདོན་དང་སྐྱོན་བརྗོད་བྱེད་ཀྱི་ཡོད་པ་རེད།
རྩོམ་རིག་ནི་མིའི་རིགས་ཀྱི་སྤྱི་ཚོགས་ཀྱི་འཚོ་བ་ངེས་ཅན་ཞིག་རྩོམ་པ་པོའི་
བློ་ཡུལ་དུ་འཆར་བའི་འབྲས་བུ་ཡིན་ཞིང་། བློ་ཡུལ་དུ་འཆར་བ་ཞིག་ཡིན་ཕྱིན་
རྩོམ་པ་པོས་སྤྱི་ཚོགས་ཀྱི་འཚོ་བར་རང་ངོས་ཀྱི་ངོས་འཛིན་དང་ཉམས་ལེན་
482



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
བཅས་ཚུད་ཡོད་པ་མ་ཟད། རྩོམ་པ་པོས་སྤྱི་ཚོགས་ཀྱི་འཚོ་བར་གདེང་འཇོག་
དང་མ་འོངས་ པའི་ ཕུགས་བསམ་བཅས་མཚོན་ཡོད། དེས་ན་རྩོམ་པ་པོའི་
བརྩམས་ཆོས་དེའི་ནང་སྤྱི་ཚོགས་ཀྱི་འཚོ་བ་དངོས་མཚོན་པར་བྱས་ཡོད་མེད་
དང་སྤྱི་ཚོགས་ཀྱི་འཚོ་བར་ངོས་འཛིན་དང་གདེང་འཇོག་བྱས་པ་དེ་དག་ཡང་
དག་མིན་དང༌། སྤྱི་ཚོགས་ཀྱི་འགལ་བ་སྣ་ཚོགས་ཤིག་བཏོན་པ་དེ་དག་ཐག་
གཅོད་ཇི་ལྟར་བྱས་ཡོད་པ་དང༌། སྤྱི་ཚོགས་ཀྱི་མ་འོངས་པའི་ཕུགས་བསམ་
ཐད་ལོ་རྒྱུས་འཕེལ་ཕྱོགས་ཀྱི་ལྡོག་མེད་རང་བཞིན་དང་ཆོས་ཉིད་རང་བཞིན་
དང་ཏག་ཏག་གཅིག་གནས་ཡོད་མེད་ནི་རྩོམ་པ་པོ་སོ་སོས་བརྗོད་པ་ཙམ་གྱིས་
འགྲིག་པ་ཞིག་མ་ཡིན་པར་སྤྱི་ཚོགས་ཀྱི་ལག་ལེན་དངོས་ཀྱི་ཞིབ་བཤེར་བྱེད་རྒྱུ་
དེ་དང་དུ་ལེན་དགོས་པ་རེད། གདེང་འཇོག་བྱ་རྒྱུ་ནི་སྤྱི་ཚོགས་ཀྱིས་བརྩམས་
ཆོས་ལ་ཞིབ་བཤེར་བྱེད་པའི་གཙོ་བོའི་བྱ་བ་ཞིག་ཡིན་ཞིང་། གྲལ་རིམ་སོ་སོའི་
ཀློག་པ་པོ་ཡིས་བརྩམས་ཆོས་ལ་སྐྱོན་ཡོན་བརྗོད་པའི་སྐབས་སུ་རང་སོ་སོའི་གྲལ་
རིམ་གྱི་འདུ་ཤེས་དེ་དྲིལ་བསྒྲགས་གང་ཐུབ་བྱེད་ཀྱི་ཡོད་པ་དེ་ཡང་ཆབ་སྲིད་
དང༌། མཚན་ཉིད་རིག་པ། ཀུན་སྤྱོད། “མཛེས་རྩལ་རིག་པ། ཆོས་ལུགས་
སོགས་ཀྱི་ལྟ་ཚུལ་ཐད་ནས་འདུ་ཤེས་གཞན་ཞིག་ལ་ངོ་རྒོལ་བྱེད་ཀྱི་ཡོད་པས།
རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་རྩོམ་རིག་གསར་རྩོམ་གྱི་བྱ་བར་སྐུལ་
འདེད་གཏོང་བའི་བྱེད་ཐབས་གལ་ཆེ་བ་ཞིག་ཡིན་པ་མ་ཟད། རྩོམ་རིག་དང་
སྒྱུ་རྩལ་གྱི་ཁྱབ་ཁོངས་ནང་བསམ་བློའི་འཐབ་རྩོད་དང་ཆབ་སྲིད་ཀྱི་འཐབ་རྩོད་
བྱེད་པའི་གལ་ཆེའི་བྱེད་ཐབས་ཤིག་ཀྱང་རེད། །
2. རྩོམ་རིག་གི་སྐྱོན་ཡོན་བརྗོད་པའི་ནུས་པའི་སྐོར།
རྩོམ་རིག་གི་སྐྱོན་ཡོན་བརྗོད་ཡུལ་ནི་རྩོམ་པ་པོའི་བརྩམས་ཆོས་ཡིན་ལ་རྒྱ་
ཆེའི་ཀློག་པ་པོ་རྣམས་ཀྱང་ཡིན། རྩོམ་པ་པོའི་ངོས་ནས་བཤད་ན་རྩོམ་རིག་གི་
སྐྱོན་ཡོན་བརྗོད་རྒྱུ་དེ་བརྒྱུད་ནས་རྩོམ་རིག་གསར་རྩོམ་བྱེད་པའི་ཉམས་མྱོང་
ཕྱོགས་བསྡོམས་དང་། བརྩམས་ཆོས་དེ་ལེགས་གྲུབ་བྱུང་མིན་དང་དགེ་སྐྱོན་ལ་
483



རྩོམ་རིག་རྣམ་བཤད།
ཞིབ་འཇུག་བྱས་ཏེ་རྩོམ་རིག་གསར་རྩོམ་བྱེད་པའི་ཆོས་ཉིད་རྟོགས་ཐུབ་ལ།
རང་གི་བརྩམས་ཆོས་དེས་སྤྱི་ཚོགས་ལ་ཐོན་པའི་ནུས་པར་ངོས་འཛིན་དང་གོ་བ་
ལེན་རྒྱུའི་ཐད་རོགས་རམ་གྱི་ནུས་པ་ཐོན་ཐུབ་པ་མ་ཟད། གོམ་གང་མདུན་
སྤོས་ཀྱིས་རྩོམ་རིག་གི་ཁྱད་ཆོས་དང་ཆོས་ཉིད་རྟོགས་ཏེ་བསམ་བློ་དང་སྒྱུ་རྩལ་
གྱི་ཆུ་ཚད་གོང་མཐོར་བཏང་ནས་གསར་རྩོམ་གྱི་རྩོམ་རྩལ་དེ་བས་ཡར་རྒྱས་གོང་
འཕེལ་གཏོང་ཐུབ་ཀྱི་རེད། རྒྱ་ཆེའི་ཀློག་པ་པོ་རྣམས་ཀྱི་ངོས་ནས་བཤད་ན།
རྩོམ་རིག་གི་སྐྱོན་ཡོན་བརྗོད་རྒྱུ་དེས་རྩོམ་པ་པོ་དང་ཀློག་པ་པོའི་བར་འབྲེལ་བ་
འཛུགས་པའི་ཟམ་པ་ལྟར་གྱི་ནུས་པ་ཞིག་ཐོན་གྱི་ཡོད། གནའ་རྩོམ་དང་དེང་
རྩོམ། ཕྱི་རྒྱལ་དང་རང་རྒྱལ་གྱི་རྩོམ་པ་པོའི་བརྩམས་ཆོས་ལ་དཔྱད་བརྗོད་བྱེད་
རྒྱུ་དེ་བརྒྱུད་ནས་ཀློག་པ་པོ་རྣམས་ཀྱི་རྩོམ་པ་པོའི་དཀའ་སྤྱད་ལ་གོ་བ་ལེན་ཐུབ་
པ་མ་ཟད། བརྩམས་ཆོས་ཀྱི་བསམ་བློ་དང་སྒྱུ་རྩལ་གྱི་རིན་ཐང་ལ་ཡང་དག་
པའི་ངོས་འཛིན་བྱས་ཏེ་རྩོམ་རིག་སྒྱུ་རྩལ་ལ་དབྱེ་ཞིབ་བྱེད་པའི་ནུས་པ་མཐོ་རུ་
གཏོང་ཐུབ་ཀྱི་རེད།
རྩོམ་རིག་གི་སྐྱོན་ཡོན་བརྗོད་རྒྱུའི་ཐད་ཡར་ཐོན་གྱི་ནུས་པ་ལྡན་པ་ཞིག་
ཡིན་ཕྱིན་དེས་རྩོམ་རིག་གསར་རྩོམ་དང་ཕུན་སུམ་ཇེ་ཚོགས་སུ་འགྲོ་རྒྱུར་སྐུལ་
འདེད་བྱེད་ཐུབ་ལ། ཡང་ནོར་འཁྲུལ་གྱི་ཐོག་ནས་སྐྱོན་ཡོན་བརྗོད་པ་ཞིག་ཡིན་
ན་དེས་རྩོམ་རིག་གི་བྱ་གཞག་འཕེལ་རྒྱས་འགྲོ་རྒྱུར་འགོག་རྐྱེན་གྱི་ནུས་པ་ཐོན་
གྱི་ཡོད། གལ་སྲིད་“མི་བཞི་ངན་རེངས་”པའི་བྱེད་ཚུལ་ལྟར་རྩོམ་རིག་གི་སྐྱོན་
ཡོན་བརྗོད་རྒྱུ་དེ་ཞྭ་མོ་དང་རྡུང་བརྡེག་གཏོང་བའི་དབྱུག་པ་ཞིག་ཏུ་འགྱུར་ན་
དེས་གསར་རྩོམ་སྐྱེད་སྲིང་བྱེད་པའི་དཔལ་ཡོན་དེ་བ་མོས་བཅོམ་པའི་མྱུ་གུ་
བཞིན་གཏོར་བ་ལས་ཕན་ཡོད་ཀྱི་འབྲས་བུ་ཐོན་མི་ཐུབ་བོ། །
3. རྩོམ་རིག་གི་སྐྱོན་ཡོན་བརྗོད་རྒྱུ་དེ་ཚན་རིག་ཅིག་ཡིན་དགོས།
ཨུ་རུ་སུའི་མཁས་པ་ཕུ་ཞི་ཅིན་གྱིས་“སྐྱོན་ཡོན་བརྗོད་རྒྱུ་དེ་ནི་རྩོམ་རིག་སྒྱུ་
རྩལ་གྱི་ལེགས་ཞན་གསལ་སྟོན་བྱེད་པའི་ཚན་རིག་ཅིག་ཡིན”ཞེས་གསུངས་པ་
484



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
དང༌། རྩོམ་རིག་གི་སྐྱོན་ཡོན་བརྗོད་རྒྱུ་ནི་ལག་ལེན་གྱི་ཚན་རིག་ཅིག་ཡིན་པ་
དང་། ལག་ལེན་གྱི་རང་བཞིན་དང་དེང་རབས་ཀྱི་རང་བཞིན་ནི་དེའི་ཁྱད་
ཆོས་གཙོ་བོ་ཞིག་ཡིན། རྒྱུ་མཚན་ནི། སྐྱོན་ཡོན་བརྗོད་མཁན་རྣམས་ཀྱིས་དེང་
རབས་ཀྱི་རྩོམ་རིག་གི་སྣང་ཚུལ་ལ་གཙིགས་ཆེན་བྱེད་ཀྱི་ཡོད་པ་མ་ཟད། དུས་
ཐོག་ཏུ་དེར་དཔྱད་གཏམ་བྱེད་ཀྱི་ཡོད། གལ་སྲིད་དེང་རབས་རྩོམ་རིག་གི་ལག་
ལེན་ལ་མཐོང་ཆེན་མ་བྱས་ན་སྐྱོན་ཡོན་བརྗོད་པའི་ཡུལ་མེད་ལ་ནུས་པ་ཆེན་པོ་
ཞིག་ཐོན་རྒྱུ་ནི་དེ་བས་ཁག་པོ་ཞིག་ཡིན། རྩོམ་རིག་གི་སྐྱོན་ཡོན་བརྗོད་པའི་
ཡུལ་ནི་ཤིན་ཏུ་རྒྱ་ཆེ་བ་ཞིག་ཡིན། དེའི་ནང་རྩོམ་པ་པོ་གཅིག་དང་བརྩམས་
ཆོས་གཅིག་ལ་སྐྱོན་ཡོན་བརྗོད་ན་འགྲིག་ལ། ཡང་རྩོམ་པ་པོ་ཁག་གཅིག་དང་
བརྩམས་ཆོས་ཁག་གཅིག་ལ་ཕྱོགས་བསྡུས་ཀྱིས་སྐྱོན་ཡོན་བརྗོད་ན་འགྲིག་པ་མ་
ཟད། རྩོམ་རིག་གི་གྲུབ་མཐའ་འགའ་རེ་དང་། ཡང་ན་རྩོམ་རིག་གི་བསམ་
པའི་རླབས་རྒྱུན་ལ་སྐྱོན་ཡོན་བརྗོད་ཆོག་ལ། རྩོམ་རིག་གི་སྐྱོན་ཡོན་བརྗོད་པའི་
ལས་འགུལ་ཁོ་ནར་ཡང་རྩ་དོན་གྱི་རང་བཞིན་ཐད་རྩོད་གླེང་བྱས་ཆོག་གོ། །
རྩོམ་རིག་ གི་ དཔྱད་ བརྗོད་ བྱ་རྒྱུ་འགོ་ཚུགས་པ་ནས་ བཟུང་དེའི་ ལས་
འགན་གཙོ་བོ་ནི་རྩོམ་པ་པོ་དང་རྩོམ་པ་པོའི་བརྩམས་ཆོས། རྩོམ་རིག་གི་
བསམ་པའི་རླབས་རྒྱུན་སོགས་ལ་ཞིབ་འཇུག་བྱ་རྒྱུ་དེ་ཡིན་ཞིང་དེའི་སྤྱིའི་ལས་
འགན་ནི་རྩོམ་རིག་གི་རིགས་པའི་གཞུང་ལུགས་ཀྱི་མཛུབ་ཁྲིད་འོག་ཏུ་ཚད་གཞི་
ངེས་ཅན་ཞིག་ལ་གཞིགས་ཏེ་བརྩམས་ཆོས་ལ་ཞིབ་དཔྱད་དང་གདེང་འཇོག་
བཅས་བྱེད་ཀྱི་ཡོད། རྩོམ་རིག་ལ་དཔྱད་བརྗོད་བྱ་རྒྱུ་དེ་ཡང་སྙིང་གང་ཞིག་
ཡིན་སྙམ་ན་དེ་ནི་ཆབ་སྲིད་འཐབ་རྩོད་ཀྱི་ལག་ཆ་ཞིག་མ་ཡིན་པར་བརྩམས་
ཆོས་ལ་ཞིབ་འཇུག་དང་རྩོམ་རིག་གསར་རྩོམ་དང་སྒྱུ་རྩལ་གྱི་སྤྱིའི་ཆོས་ཉིད་
འཚོལ་ཞིབ་བྱེད་པའི་ཚན་རིག་ཅིག་ཡིན། གལ་ཏེ་རྩོམ་རིག་ལ་དཔྱད་གཏམ་
བརྗོད་རྒྱུ་དེ་ཆབ་སྲིད་འཐབ་རྩོད་ཀྱི་འགན་ནུས་ཤིག་ཏུ་འགྱུར་བ་དང་དེ་ཁོ་ན་
དང་ལེན་བྱེད་རྒྱུ་གཙོར་བཟུང་བྱས་ན་ཚན་རིག་གི་རང་བཞིན་ལྡན་པ་ཞེས་པའི་
485



རྩོམ་རིག་རྣམ་བཤད།
འདོད་ཚུལ་དེ་དང་མི་མཐུན་པ་མ་ཟད། དཔྱད་གཏམ་བརྗོད་པའི་ལས་འགན་
གཙོ་བོ་དེ་དང་ལྡོག་ཕྱོགས་སུ་འགྲོ་ཉེན་ཡོད་པ་རེད། །
དཔྱད་བརྗོད་བྱ་རྒྱུ་དེ་བརྩམས་ཆོས་ཀྱི་བསམ་བློའི་རང་བཞིན་ལ་དབྱེ་
ཞིབ་བྱས་པ་དང་དུས་མཚུངས་སྒྱུ་རྩལ་ལ་ཡང་དབྱེ་ཞིབ་བྱེད་དགོས་རྐྱེན་ཕྱོགས་
དེ་གཉིས་དབྱེ་འབྱེད་དང་མཉམ་དུ་ཞིབ་དཔྱད་བྱེད་དགོས། རྩོམ་རིག་གི་ལོ་
རྒྱུས་ཐོག་དང་རྒྱ་ཆེའི་མང་ཚོགས་ཀྱི་ཁྲོད་དུ་གྲགས་སྙན་ངེས་ཅན་ཞིག་ཡོད་པའི་
བརྩམས་ཆོས་ཕུལ་བྱུང་ཞིག་ཡིན་ན། དེར་གཟུགས་བརྙན་གྱི་རང་བཞིན་དང་།
དཔེར་འོས་པ། ཕུགས་བསམ་དང་མཐུན་ཆེ་བ། གཅིག་སྡུད་ཀྱི་རང་བཞིན་ཆེ་
བ། ཡིད་དབང་འཕྲོག་པ། མཛེས་སྣང་ཤར་བ་བཅས་པའི་དམིགས་བསལ་གྱི་
ཁྱད་ནུས་ལྡན་པ་ཞིག་ཡིན། དེ་ལྟར་བརྩམས་ཆོས་ལ་དཔྱད་གཏམ་བརྗོད་རྒྱུ་དེ་
སྒྱུ་རྩལ་གྱི་ཆོས་ཉིད་དམ་གནས་ལུགས་ལས་འགལ་ཞིང་། རྩོམ་རིག་གི་དམིགས་
བསལ་གྱི་རང་བཞིན་ལ་མཐོང་ཆུང་བྱས་ཏེ་ཆབ་སྲིད་ཀྱི་ལུང་ཚིག་ལ་བརྟེན་པ་
དང༌། ཡང་ན་ཆབ་སྲིད་ཀྱི་རྣམ་པའི་རླུང་ཕྱོགས་དང་བསྟུན་ཏེ་བརྩམས་ཆོས་
ལ་བཙིར་གནོན་བྱས་ན། ཚན་རིག་གི་སྒོ་ནས་བརྩམས་ཆོས་ལ་དཔྱད་གཏམ་
བརྗོད་རྒྱུ་དེ་དོན་དངོས་ཐོག་ཆབ་སྲིད་ཀྱི་ཟུར་གཏོགས་སུ་འགྱུར་ཏེ་རྩོམ་རིག་གི་
སྐྱོན་ཡོན་བརྗོད་པའི་སྤུས་ཚད་དོར་འགྲོ་བ་ནི་སྨོས་ཅི་དགོས།
རྩོམ་རིག་ལ་དཔྱད་བརྗོད་བྱ་ཡུལ་གཙོ་བོ་ནི་རྩོམ་རིག་གི་སྣང་ཚུལ་དང་།
བརྩམས་ཆོས་ ཡིན་ པ་ དང་། བརྩམས་ཆོས་ ཀྱི་ཁྱད་ཆོས་ དང་ཆོས་ ཉིད་ ལ་
གཞིགས་ཏེ་ལས་འགུལ་སྤེལ་བའི་ཚན་རིག་ཅིག་ཡིན་ཞིང་། དེས་རྩོམ་རིག་ནང་
གི་མཛེས་སྡུག་དང་ལེགས་ཞན་འཚོལ་ཞིབ་དང་གསལ་སྟོན་བྱས་ནས་རྩོམ་རིག་
གསར་རྩོམ་ལ་མཛུབ་ཁྲིད་དང་སྐུལ་འདེད་ཀྱིས་ཕུན་སུམ་ཇེ་ཚོགས་སུ་གཏོང་
ཐུབ་པ་མ་ཟད། རྒྱ་ཆེའི་ཀློག་པ་པོ་རྣམས་ ཀྱིས་ བརྩམས་ཆོས་ལྟ་ ཀློག་དང་
དཔྱད་ཞིབ་བྱ་རྒྱུའི་ནུས་པ་གོང་མཐོར་གཏོང་ཐུབ་ཀྱི་རེད།
གང་ཞིག་ལ་རྩོམ་རིག་དཔྱད་གཏམ་མམ་སྐྱོན་ཡོན་ཞེས་པའི་གནད་དོན་
486



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
དེར་དེ་སྔོན་ལྟ་ཚུལ་སྣ་ཚོགས་ཤིག་བྱུང་སྟེ། རྩོམ་རིག་གི་དཔྱད་བརྗོད་བྱེད་
པའི་ཚན་རིག་གི་ངོ་བོའི་རང་བཞིན་ལ་མཐོང་ཆུང་བྱེད་པའི་ལྟ་ཚུལ་བཟུང་བ་
དང༌། ཕྱོགས་རེ་བའི་སྒོ་ནས་རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་བསམ་བློའི་
འཐབ་ཕྱོགས་ནང་དུ་གྲལ་རིམ་འཐབ་རྩོད་ཀྱི་ལག་ཆ་ཞིག་ཡིན་པར་ངོས་འཛིན་
བྱས་ཡོད། དེར་བརྟེན་རྩོམ་རིག་དང་གྲལ་རིམ་འཐབ་རྩོད་མཉམ་བསྲེས་ཀྱིས་
རྩོམ་རིག་གི་དཔྱད་བརྗོད་དེར་“ གྲལ་རིམ་འཐབ་རྩོད་ཀྱི་ལག་ཆ་” ཞེས་པའི་
འགན་ནུས་ཞིག་སྤྲད་ཡོད་རྐྱེན་རྩོམ་རིག་གི་དཔྱད་བརྗོད་བྱེད་པའི་ཚེ་ཚན་རིག་
གི་ཐོག་ནས་བརྩམས་ཆོས་ལ་ཞིབ་དཔྱད་བྱ་རྒྱུ་དེ་དང་བྲལ་ཏེ་ཆབ་སྲིད་ཀྱི་ཐོག་
ནས་གྲལ་རིམ་འཐབ་རྩོད་དམ་འཛིན་བྱེད་པའི་ལམ་ཡན་དུ་ཕྱིན་པ་རེད། མའོ་
ཙེ་ཏུང་གིས་“ ང་ཚོའི་རིག་རྩལ་སྐོར་གྱི་སྐྱོན་ཡོན་བརྗོད་རྒྱུར་ཕྱོགས་རིང་རིང་
ལུགས་བཟུང་རྒྱུ་མེད། མཐུན་སྒྲིལ་བྱས་ནས་རི་པིན་འགོག་རྒྱུའི་རྩ་དོན་ཆེན་
པོའི་འོག་ང་ཚོས་ཆབ་སྲིད་ཀྱི་སྤྱོད་ཚུལ་རྣམ་པ་སྣ་ཚོགས་ཡོད་པའི་རིག་རྩལ་གྱི་
རྩོམ་རིག་ཡོད་ཆོག་པ་བྱེད་དགོས་… ང་ཚོས་སྐྱོན་ཡོན་བརྗོད་སྐབས་ལའང་
སྒྱུ་རྩལ་གྱི་རྩོམ་རིག་འདྲ་མིན་སྣ་ཚོགས་རང་དབང་གི་སྒོ་ནས་འགྲན་བསྡུར་བྱས་
ཆོག་པ་བྱེད་དགོས་ཀྱི་རེད” ཅེས་ གསུངས། དེས་ན་རྩོམ་ རིག་ གི་ དམིགས་
བསལ་གྱི་ཁྱད་ཆོས་ རིགས་ ཤིག་ ནི་ གཟུགས་བརྙན་ ལ་ བརྟེན་ནས་ བསམ་བློ་
མཚོན་པར་བྱེད་རྒྱུ་དེ་ཡིན། དེར་ཚན་རིག་གི་རང་བཞིན་མངོན་གསལ་དོད་པོ་
ཞིག་ཡོད་ པས་བརྩམས་ཆོས་ཀྱི་སྐྱོན་ཡོན་བརྗོད་པའི་ཚེ་རྩོམ་རིག་སྒྱུ་རྩལ་གྱི་
དམིགས་བསལ་ཆོས་ཉིད་ལ་སྣང་ཆུང་བྱེད་རྒྱུ་མེད་པར་ཡང་དག་པའི་སྒོ་ནས་
བརྩམས་ཆོས་དེའི་རིན་ཐང་ལ་གདེང་འཇོག་བྱེད་དགོས་པ་མ་ཟད། རིག་རྩལ་
གྱི་གནད་དོན་ཐད་ལ་སྲིད་འཛིན་ཐོག་གི་བཀའ་འབེབས་བྱེད་པའི་ཐབས་ཤེས་
སྤྱོད་རྒྱུ་མེད་ལ། མང་ཚོགས་ཀྱི་འཐབ་རྩོད་བྱེད་པའི་ཐབས་ཤེས་ཀྱང་སྤྱོད་རྒྱུ་
མེད་པར་རྒྱུ་མཚན་བཤད་རེས་དང་། དངོས་ཐོག་བདེན་འཚོལ། རང་མོས་ཀྱི་
ཐོག་ནས་གླེང་མོལ་བྱེད་པའི་ཐབས་ཤེས་ཁོ་ན་ལག་ལེན་བྱ་རྒྱུ་དེ་རེད། །
487



རྩོམ་རིག་རྣམ་བཤད།
4. རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་གྱི་སྐོར།
རྩོམ་རིག་གི་སྐྱོན་ཡོན་བརྗོད་རྒྱུ་ནི་ཚན་རིག་ཅིག་ཡིན་ལ། དེའི་རྩ་བའི་
ལས་འགན་ནི་རྩོམ་རིག་བྱ་གཞག་ཡར་རྒྱས་གོང་འཕེལ་དང་ཕུན་སུམ་ཚོགས་སུ་
འགྲོ་རྒྱུར་སྐུལ་འདེད་བྱ་རྒྱུ་དེ་ཡིན། ཐོག་མར་འཆར་ཅན་གྱི་རྩ་བའི་ལས་ཀ་ནི་
ཚན་རིག་དང་མཐུན་པའི་སྒོ་ནས་རྩོམ་རིག་གི་བརྩམས་ཆོས་ལ་སྐྱོན་ཡོན་བརྗོད་
རྒྱུ་དེ་ཡིན། དཔྱད་གཏམ་མཁན་གྱིས་རྩོམ་པ་པོའི་ཕུལ་བྱུང་གི་བརྩམས་ཆོས་
ལེགས་པ་དང་ཅུང་ལེགས་པའི་གསར་བསྐྲུན་གྱི་འབྲས་བུ་མཐོང་ཐུབ་པ་དང་
གསལ་བཤད་བཅས་བྱས་ཏེ་དེ་ལ་རྒྱབ་སྐྱོར་དང་སྲུང་སྐྱོབ་བྱེད་དགོས་པ་མ་ཟད།
ཁོ་ཚོས་རྩོམ་རིག་གསར་རྩོམ་བྱ་རྒྱུར་སྐུལ་ལྕག་དང་དཔའ་སྟོབས་སྐྱེ་རུ་འཇུག་རྒྱུ་
དེ་ནི་སྐྱོན་ཡོན་བརྗོད་མཁན་རྣམས་ལ་འཁྲི་བའི་གཡོལ་ཐབས་མེད་པའི་ལས་
འགན་ཞིག་ཡིན། རྩོམ་པ་པོ་སུ་འདྲ་ཞིག་ཡིན་རུང་གང་ལྟར་ནན་པོ་ཞིག་ཡིན་
ཕྱིན་དེས་བཏོན་པའི་རྩོམ་དེབ་བམ་བརྩམས་ཆོས་གཅིག་ཡིན་ན་རྩོམ་པ་པོས་
དེའི་སླད་དུ་རྡུལ་ནག་འབོར་ཆེན་ཞིག་བཏོན་ཡོད་པ་མ་ཟད། སེམས་ཤུགས་
ཆེར་སྐྱེད་དང་འབད་བརྩོན་ལྷོད་མེད་བྱས་པའི་དཀའ་སྤྱད་ཀྱི་ངལ་རྩོལ་ལས་
བྱུང་བ་ཞིག་ཡིན་པས་སྐྱོན་ཡོན་བརྗོད་མཁན་གྱིས་རྩོམ་པ་པོའི་དཀའ་སྤྱད་ཀྱི་
རང་བཞིན་དང་རིན་ཐང་གསལ་རྟོགས་བྱེད་པ་དང་དུས་མཚུངས་སྤྱི་ཚོགས་ཀྱི་
ཐོག་བརྩམས་ཆོས་དེ་དག་མཚམས་སྦྱོར་བྱ་རྒྱུ་ནི་ཚད་མཐོའི་འགན་འཁྲི་ཡིན་
པའི་འདུ་ཤེས་ཤིག་ཡོད་དགོས། དེ་ནི་རྩོམ་པ་པོའི་ངལ་རྩོལ་གྱི་འབྲས་བུར་
གོང་བཀུར་ཞུ་བ་ཙམ་ཁོ་ན་མ་ཡིན་པར་སྤྱི་ཚོགས་ཀྱི་བསམ་པའི་ལོངས་སྤྱོད་ལ་
གཅེས་སྤྲས་བྱེད་པ་ཞིག་ཀྱང་ཡིན། །
སྐྱོན་ཡོན་བརྗོད་མཁན་གྱིས་ངེས་པར་དུ་རྩོམ་པ་པོས་སྤྱི་ཚོགས་ལ་བསམ་
པའི་རྒྱགས་ཕྱེ་ཅི་འདྲ་ཞིག་འདོན་སྤྲོད་བྱས་ཡོད་མེད་གསལ་རྟོགས་བྱས་ཏེ་སྤྱིར་
ཅུང་ལེགས་པའི་བརྩམས་ཆོས་ཁས་ལེན་བྱ་རྒྱུ་དེ་ནི་རྩོམ་པ་པོར་གཟེངས་བསྟོད་
བྱེད་པ་ཞིག་ཡིན་ལ། མིའི་རིགས་ཀྱི་ཆེད་དུ་འོས་འགན་བསྒྲུབ་པ་ཞིག་ཀྱང་
8
488



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཡིན། འོན་ཀྱང་རྩོམ་རིག་གི་ལོ་རྒྱུས་ཐོག་གནས་ཚུལ་འདི་ལྟ་བུ་འགའ་ཞིག་
རྟག་ཏུ་ཡོང་གི་ཡོད་པ་སྟེ། སྔར་སྲོལ་ས་མཚམས་ཀྱི་ས་ཐིག་ལས་འགལ་བའམ་
སྲོལ་རྒྱུན་སྟོབས་ཤུགས་ཀྱི་འཆིང་རྒྱའི་བཀག་སྡོམ་དང་ཆ་རྐྱེན་ གྱི་ ཚད་ལས་
བརྒལ་ཞིང་བསམ་བློ་དང་སྒྱུ་རྩལ་གང་ཅིར་སྤྱིར་བཏང་མ་ཡིན་པའི་བརྩམས་
ཆོས་དང༌། ཡང་ན་ཕྱོགས་འགའ་རེའི་ཐད་ཐུན་མོང་མ་ཡིན་པར་གསར་སྐྲུན་
གྱི་རང་བཞིན་ལྡན་པའི་བརྩམས་ཆོས་ཤིག་ཐོན་ཚེ་དེར་དྲང་པོ་དྲང་བཞག་དང་
དངོས་ཐོག་བདེན་འཚོལ་མ་ཡིན་པར་རྩུབ་སྤྱོད་ཀྱི་སྐྱོན་བརྗོད་དྲག་པོ་ཕོག་རྒྱུ་
ལས་གཡོལ་དཀའ་བ་དང༌། ཚན་རིག་ལས་ཐོབ་པའི་སྤྱི་འགྲོས་དེ་ཏན་ཏན་
ཏིག་ཏིག་གི་སྒོ་ནས་དངོས་སུ་སྤྱད་དེ་ཉིན་བཞིན་ཐོན་པའི་དོན་དངོས་གསར་པ་
དང་སྣང་ཚུལ་གསར་པ་རྣམས་ལ་འགྲེལ་བཤད་བྱེད་མི་འདོད་པར་སྤྱི་འགྲོས་
འདྲ་བཤུ་ཁོ་ན་བྱས་ནས་ཞྭ་དཔེ་ལྷམ་འགེབས་ཀྱིས་དོན་དངོས་ཚང་མ་འགེབས་
པ་དང་། གསར་བསྐྲུན་གྱི་རང་བཞིན་མཐོང་མ་ཐག། དུག་སྦྲུལ་ལྟ་བུར་རྩིས་
ཏེ་དེ་ནི་རང་རིགས་ཀྱི་རིག་གནས་ཉམས་ཞན་དུ་གཏོང་བའི་རྒྱུ་ཡིན་པར་ངོས་
འཛིན་བྱེད་ཅིང་། དེ་དག་ཁས་ལེན་མི་བྱེད་པར་འཕྱ་སྨོད་དང་ཟུར་ཟ་བྱེད་ཀྱི་
ཡོད། གལ་སྲིད་སྐྱོན་བརྗོད་དེ་རིགས་ཀྱིས་སྤྱི་ཚོགས་གླེང་ཕྱོགས་ཀྱི་ཁ་ལོ་བསྒྱུར་
ཚེ་བརྩེམས་ཆོས་དེ་སྤྱི་ཚོགས་ཐོག་གནས་པར་ཚབ་ཆེའི་ཉེན་ཁ་ཡོད་ལ། ནུས་
པ་ཐོག་མར་མངོན་པའི་ལས་དང་པོ་བའི་རྩོམ་པ་པོ་ཞིག་གི་ངོས་ནས་བཤད་ན་
མ་འོངས་པའི་མདུན་ལམ་ལ་གནོད་འཚེ་ཕོག་གི་ཡོད་པ་མ་ཟད། དུས་རབས་
འདིའི་རྩོམ་རིག་གསར་རྩོམ་གྱི་རྣམ་པ་བཟང་པོ་དེར་བཀག་འགོག་དང་གསར་
རྩོམ་གྱི་སྤྱིའི་འཕེལ་ཕྱོགས་ལེགས་གྲུབ་དང་དར་རྒྱས་ཡོང་རྒྱུར་བཀག་རྒྱུའི་ནུས་
པ་ཐོན་གྱི་ཡོད་པས། དེའི་དུས་ན་སྐྱོན་ཡོན་བརྗོད་མཁན་གྱིས་དཔའ་ངར་ཆེར་
སྐྱེད་དང་ཕྱིར་ཐོན་ཏེ་ནན་ཏན་གྱི་སྒོ་ནས་དྲང་བདེན་མ་ཡིན་པའི་སྐྱོན་འཛུགས་
དེ་རིགས་ལ་དགག་ལན་ཚ་ཐག་ཆོད་སློག་ཏེ་རྩོམ་པ་པོ་དང་དེའི་བརྩམས་ཆོས་
ལ་སྲུང་སྐྱོབ་བྱ་རྒྱུ་དེ་ནི་བླ་ན་མེད་པའི་འགན་འཁྲི་ཞིག་ཡིན་ནོ།
489



རྩོམ་རིག་རྣམ་བཤད།
རྩོམ་རིག་གི་སྐྱོན་ཡོན་བརྗོད་རྒྱུ་དེ་སྤྱིར་དམའ་རིམ་དང་མཐོ་རིམ་ཁག་
གཉིས་སུ་དབྱེ་ཆོག་པ་སྟེ། དམའ་རིམ་གྱི་སྐྱོན་ཡོན་བརྗོད་རྒྱུ་ནི་སྤྱིར་བཏང་གི་
དཔྱད་ཞིབ་སྟེ་ལྟ་ཀློག་བྱེད་འོས་པའི་བརྩམས་ཆོས་ག་གེ་མོ་ཞིག་ཀློག་པ་པོར་
མཚམས་སྦྱོར་བྱ་རྒྱུ་དེ་ཡིན། དེ་ནི་སྤྱི་ཚོགས་གླེང་ཕྱོགས་ཀྱི་ཆ་ཤས་ཤིག་ཡིན་པ་
མ་ཟད། རྩོམ་པ་པོ་དང་ལྟ་ཀློག་བྱེད་མཁན་ཕྱོགས་གང་ཐད་ལ་ཡང་ཕན་ཡོད་
ཀྱི་བྱ་བ་ཞིག་ཡིན་པས་སོ། མཐོ་རིམ་གྱི་སྐྱོན་ཡོན་བརྗོད་རྒྱུ་དེ་ནི་དུས་རབས་
དང་སྲོལ་རྒྱུན་གྱི་ཡང་རྩེར་འཛེགས་ནས་ཕུལ་བྱུང་གི་བརྩོམས་ཆོས་བྱེ་བྲག་པ་
ཞིག་དང་དུས་རབས་གཅིག་གི་རྩོམ་རིག་གི་འཕེལ་ཕྱོགས་ལ་ཞིབ་དཔྱད་བྱས་ཏེ་
ལོ་རྒྱུས་ཀྱི་ཆོས་ཉིད་དང་། ཚན་རིག་དང་མཐུན་པའི་སྒོ་ནས་བརྡར་ཤ་གཅོད་
རྒྱུ་དེ་ཡིན། ཚད་མཐོའི་སྒོ་ནས་བརྩམས་ཆོས་ཀྱི་སྐྱོན་ཡོན་བརྗོད་མཁན་དེ་མེད་
ན། རྩོམ་རིག་གི་བྱ་གཞག་ནང་དུ་དེ་ནི་ཞན་ཆའམ་སྐྱོན་ཆ་ཆེས་ཆེ་བ་ཞིག་ཡིན་
པ་དང་། སྐྱོན་ཡོན་བརྗོད་མཁན་ལེགས་པའམ་ཡང་དག་ཅིག་མེད་ཚེ་བསམ་
པའི་དཔལ་ཡོན་དར་བར་ཕན་ཡོད་ཀྱི་ཕུལ་བྱུང་གི་བརྩམས་ཆོས་མང་པོ་ཞིག་མི་
རྣམས་ཀྱི་གསལ་རྟོགས་གང་ཡང་བྱེད་མ་ཐུབ་པར་ལོ་རྒྱུས་ཀྱི་ཆུ་རྒྱུན་ཆེན་པོའི་
ནང་དུ་རང་བཞིན་ གྱིས་ནུབ་འགྲོ་ཡི་ཡོད་པ་རེད། སྐྱོན་ཡོན་བརྗོད་མཁན་
རྣམས་ཀྱིས་རྒྱ་ཆེའི་མང་ཚོགས་ཀྱི་ཚབ་བྱེད་ཀྱི་ཡོད་རུང་། ཁོ་ཚོའི་བསམ་བློའི་
གནས་ཚད་དམ་རིགས་པའི་གཞུང་ལུགས་ཀྱི་བྱང་ཚད་དང་། སྒྱུ་རྩལ་ལ་དབྱེ་
ཞིབ་བྱེད་པའི་ནུས་པ་ནི་རྒྱ་ཆེའི་མང་ཚོགས་ཀྱི་ཚད་ལས་མཐོ་བ་ཞིག་ཡིན་པས་
ན། ཁོ་ཚོར་མི་རྣམས་ཀྱིས་གསལ་རྟོགས་མ་བྱུང་བའམ་མི་རྣམས་ཀྱིས་དོ་སྣང་
མི་བྱེད་པའི་ཕུལ་བྱུང་གི་བརྩམས་ཆོས་མང་པོའི་མཐིལ་རྟོགས་བྱེད་པའི་ནུས་པ་
ལྡན་ཡོད་པ་མ་ཟད། མི་རྣམས་ཀྱིས་གོ་ལེན་དང་དབྱེ་ཞིབ་བྱེད་མི་ཐུབ་པར་
ལུས་པའི་བརྩམས་ཆོས་དེ་དག་གི་སྤྱི་ཚོགས་ཀྱི་དོན་སྙིང་དང་སྒྱུ་རྩལ་གྱི་རིན་
ཐང་འཚོལ་ཞིབ་དང་སྔོག་འདོན་བཅས་བྱས་ཏེ། རྩོམ་པ་པོ་དང་བརྩམས་ཆོས་
དེར་རྩོམ་རིག་གི་ནང་དུ་ ཐོབ་འོས་པའི་གོ་འཕང་བརྟན་འཛུག་བྱ་རྒྱུར་ཞིབ་
490



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
དཔྱད་ཀྱིས་གཏན་འཁེལ་བྱེད་ཀྱི་ཡོད། སྐྱོན་ཡོན་བརྗོད་པ་དེ་རིགས་ཀྱིས་དུས་
རབས་གཅིག་གི་རྩོམ་རིག་འཕེལ་རྒྱས་ཀྱི་གནས་ཚུལ་དང་འཕེལ་ཕྱོགས་ལ་ཞིབ་
དཔྱད་ཀྱིས་གསལ་སྟོན་བྱེད་ཐུབ་པ་མ་ཟད། གོམ་གང་མདུན་སྤོས་ཀྱིས་དུས་
རབས་དེའི་རྩོམ་རིག་འཕེལ་རྒྱས་ལ་སྐུལ་འདེད་བྱ་རྒྱུར་དོན་སྙིང་གཏིང་ཟབ་
ལྡན་ཡོད། །
བརྩམས་ཆོས་ལ་དཔྱད་གཏམ་བརྗོད་པའི་ཚེ་བསྔགས་བརྗོད་ཁོ་ནར་ངེས་
པ་ཞིག་མ་ཡིན་པར་སྐྱོན་ཆ་དང་ནོར་འཁྲུལ་སོགས་ཀྱང་ཐེ་ཚོམ་མེད་པར་བརྗོད་
དགོས་པ་སྟེ། ཚན་རིག་དང་མཐུན་པའི་སྒོ་ནས་ལེགས་པར་བསྔགས་བརྗོད་
དང་ནོར་འཁྲུལ་ལ་སྐྱོན་བརྗོད་བྱེད་དགོས་པ་ལས་རྩ་དོན་གང་ཡང་མེད་པར་
བཏང་སྙོམས་ངང་ཡོངས་རྫོགས་ལ་བསྔགས་བརྗོད་བྱེད་པ་དེ་ནི་ཐ་ཤལ་པའི་
འུད་བསྟོད་བྱེད་པ་ཁོ་ནར་ཟད་རྐྱེན་དཔྱད་གཏམ་བརྗོད་སྐབས་དགག་བསྒྲུབ་
ཀྱི་ལྟ་ཚུལ་བཟུང་དགོས་པ་རེད། །
གསར་རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་རིག་གི་ཆོས་ཉིད་
འཚོལ་ཞིབ་བྱ་རྒྱུ་དེ་ནི་རྩོམ་རིག་གི་སྐྱོན་ཡོན་བརྗོད་པའི་འཐབ་ཇུས་ཀྱི་དོན་
སྙིང་ཟབ་མོ་ལྡན་པའི་བྱ་ བ་ཞིག་ཡིན། དུས་ རབས་ གཅིག་ གི་ རྩོམ་ རིག་ གི་
འཕེལ་རྒྱས་ལ་ཕྱི་རོལ་ཡུལ་གྱི་སྤྱི་ཚོགས་ཀྱི་དཔལ་འབྱོར་དང་། ཆབ་སྲིད་ཀྱི་
རྣམ་པ་སོགས་ཀྱི་ཚོད་འཛིན་དང་ཤུགས་རྐྱེན་ཡོད་ལ། ཡང་དུས་རབས་དེའི་
རིང་གི་རྩོམ་རིག་གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་པའི་ཚད་གཞི་
དང༌། དེ་མིན་རྩོམ་རིག་གི་སྤྱིའི་ཆོས་ཉིད་ལ་ངོས་འཛིན་ཇི་ལྟར་བྱེད་པའི་ཚད་
གཞི་ལའང་རག་ལུས་པ་ཞིག་ཡིན། དེས་ན་རྩོམ་རིག་གི་སྐྱོན་ཡོན་བརྗོད་རྒྱུ་དེ་
རིགས་པའི་གཞུང་ལུགས་ཀྱི་ཐོག་ནས་གསར་རྩོམ་གྱི་ཉམས་མྱོང་དང་ཆོས་ཉིད་
ལ་གསལ་བཤད་བྱས་ན་རྩོམ་རིག་གསར་རྩོམ་གྱི་བྱ་གཞག་ལ་སློབ་སྟོན་གྱི་ནུས་
པ་ཡང་ཐོན་གྱི་ཡོད། རྩོམ་རིག་གི་སྐྱོན་ཡོན་བརྗོད་པའི་བྱ་གཞག་དེར་མཐོང་
ཆེན་བྱས་ཏེ་མི་རྣམས་ཀྱིས་ཚན་རིག་གི་བྱ་གཞག་འདིར་ཞུགས་ནས་བརྩམས་
491



རྩོམ་རིག་རྣམ་བཤད།
ཆོས་ལ་དབྱེ་ཞིབ་བྱེད་པ་དང་། གསར་རྩོམ་གྱི་ཉམས་མྱོང་ཕྱོགས་བསྡོམས།
རྩོམ་རིག་གི་ཆོས་ཉིད་འཚོལ་ཞིབ་བྱ་རྒྱུ་བཅས་རིགས་པའི་གཞུང་ལུགས་ཀྱི་ཐོག་
ཏུ་བྱས་རྗེས་འཇོག་གི་ཡོད། སྐྱོན་ཡོན་བརྗོད་རྒྱུ་དེ་རིགས་ནི་རྩོམ་དེབ་འགའ་
རེ་དང་བརྩམས་ཆོས་བྱེ་བྲག་པ་ཞིག་དང་། རྩོམ་པ་པོ་འགའ་རེ་ལ་ཤུགས་རྐྱེན་
ཡོད་པ་ཙམ་གྱིས་མི་ཚད་པར་དུས་རབས་གཅིག་དང་ཡན་ན་དུས་རབས་འགའ་
ཤེས་ཀྱི་རིང་ལ་ཤུགས་རྐྱེན་གཏིང་ཟབ་ཅིག་ཐེབས་ཀྱི་ཡོད། དཔེར་ན། ཡ་ལི་
ཧྲི་ཏོ་ཐ་ཡིས་མཛད་པའི་《སྙན་ངག་རིག་པ་》ཞེས་པ་དེ་ནུབ་ཕྱོགས་རྒྱལ་ཁབ་དུ་
དུས་ཡུན་རིང་པོའི་ནང་ཤུགས་རྐྱེན་གཏིང་ཟབ་བཞག་ཡོད་པ་དང༌། ཕྱིས་སུ་
མཁས་པ་རྣམས་ཀྱིས་“ཁོང་གི་ལྟ་བ་དེས་བརྗིད་ཉམས་ལྡན་པའི་ངང་ལོ་ངོ་ཉིས་
སྟོང་ལྷག་རྩམ་གྱི་རིང་བཙན་བཟུང་བྱས་ཡོད་” ཅེས་དཔྱད་གཏམ་བརྗོད་ཡོད་
པ་ལྟ་བུའོ། །
རྩོམ་རིག་གི་བརྩམས་ཆོས་ལ་དཔྱད་གཏམ་བརྗོད་རྒྱུ་དང༌། གསར་རྩོམ་
གྱི་ཉམས་མྱོང་ཕྱོགས་བསྡོམས་དང་སྒྱུ་རྩལ་གྱི་ཆོས་ཉིད་འཚོལ་ཞིབ་བྱ་རྒྱུ་བཅས་
ནི་རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་ཡིན་ལ། དེ་མིན་རྩོམ་
རིག་འཐབ་ ཕྱོགས་ ནང་ གི་ བསམ་ བློའི་ འཐབ་རྩོད་ བྱེད་ པའི་ འགན་འཁུར་
དགོས་པ་མ་ཟད། ཕྱི་རྒྱལ་དང་རང་རྒྱལ་གྱི་རྩོམ་རིག་གི་ ཤུལ་རྒྱུན་ལ་ཞིབ་
འཇུག་ཀྱང་བྱེད་དགོས་པ་ཡིན།།
རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་མདོར་བསྡུས་ན། །
1)རྩོམ་པ་པོའི་བརྩམས་ཆོས་ལ་གདེང་འཇོག་བྱས་ནས་གསར་རྩོམ་ཕུན་
སུམ་ཚོགས་སུ་གཏོང་དགོས། །
དེང་རབས་ཀྱི་རྩོམ་པ་པོ་དང་བརྩམས་ཆོས་ལ་གདེང་འཇོག་བྱ་རྒྱུ་དེ་ནི་
རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་ཞིག་ཡིན་ལ། སྔར་ནས་
བཟུང་དེ་ནི་རྩོམ་པ་པོ་དང་ཀློག་པ་པོའི་བར་འབྲེལ་མཐུད་བྱེད་པའི་ཟམ་པ་ལྟ་
བུ་ཞིག་ཡིན། རྩོམ་རིག་གི་སྐྱོན་ཡོན་བརྗོད་པ་དེ་བརྒྱུད་ནས་སྤྱི་ཚོགས་ལ་
492



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཤུགས་རྐྱེན་དང་ཀློག་པ་པོར་ཡང་དག་པའི་སྒོ་ནས་རྩོམ་རིག་ལྟ་ཀློག་དང་རྩོམ་
རིག་སྒྱུ་རྩལ་གྱི་གཟུགས་བརྙན་རིན་ཐང་དང་དོན་སྙིང་ལ་གོ་ལེན་བྱ་རྒྱུ་དང༌།
སྒྱུ་རྩལ་གྱི་རོལ་མྱོང་བྱེད་པའི་ནུས་པ་མཐོར་འདེགས་བྱེད་རྒྱུར་རོགས་རམ་གྱི་
ནུས་པ་ཐོན་ཐུབ་བོ། །
(2 རྩོམ་རིག་གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་ནས་རྩོམ་
རིག་གི་ལས་འགུལ་ལ་སྐུལ་འདེད་གཏོང་དགོས།
རྩོམ་པ་ པོའི་ རྩོམ་རིག་གསར་རྩོམ་གྱི་ཉམས་མྱོང་ དུས་ ཐོག་ ཏུ་ ཕྱོགས་
བསྡོམས་བྱས་ཏེ་དགོས་ངེས་ཀྱི་གདེང་འཇོག་བྱ་དགོས་པ་དང་། ལྷག་པར་དུ་
སྤྱི་ཚོགས་རིང་ལུགས་དུས་སྐབས་ཀྱི་རྩོམ་རིག་གི་ཁྱད་ཆོས་དང་འཕེལ་རྒྱས་འགྲོ་
བའི་ཆོས་ཉིད་དང༌། གྲུབ་མཐའ་ཁག་གི་ཆགས་གྲུབ་དང་འཕོ་འགྱུར། མི་
རིགས་ཀྱི་ཁྱད་ཆོས་མཚོན་ཚུལ། ཕྱི་ཕྱོགས་ཀྱི་རྩོམ་རིག་ནང་འདྲེན་བྱེད་པའི་
དོན་སྙིང་སོགས་ལ་ཞིབ་འཇུག་བྱ་རྒྱུ་ནི་རྩོམ་རིག་གི་སྐྱོན་ཡོན་བརྗོད་པའི་ལས་
འགན་ཡིན།
3) རྩོམ་རིག་གི་རིགས་པའི་གཞུང་ལུགས་དེ་ཡང་རྩོམ་རིག་དཔྱད་བརྗོད་
བྱེད་པའི་འཕེལ་རྒྱས་ཀྱི་འགྲོས་དང་ བསྟུན་ནས་འཕེལ་ རྒྱས་ དང༌ ཕུན་སུམ་
ཚོགས་སུ་འགྲོ་བ་ཞིག་ཡིན་ལ། རྩོམ་རིག་གི་རིགས་པའི་གཞུང་ལུགས་ངེས་ཅན་
ཞིག་གྲུབ་རྗེས་རྩོམ་རིག་དཔྱད་བརྗོད་ཀྱི་ལག་ལེན་ལ་མཛུབ་སྟོན་བྱེད་ཐུབ་པ་མ་
ཟད། རྩོམ་རིག་གི་དཔྱད་བརྗོད་བརྒྱུད་ནས་རྩོམ་རིག་གསར་རྩོམ་དང་རྩོམ་
རིག་གི་ལས་འགུལ་སྐུལ་འདེད་བྱེད་དགོས།
གཉིས་པ། རྩོམ་རིག་གི་སྐྱོན་ཡོད་བརྗོད་པའི་ཚད་གཞིའི་སྐོར།
1.ལོ་རྒྱུས་ཀྱི་དུས་རབས་མི་འདྲ་བ་དང༌། མི་རིགས་མི་འདྲ་བར་རྩོམ་
རིག་གི་སྐྱོན་ཡོན་བརྗོད་པའི་ཚད་གཞི་ཡང་མི་འདྲ་བ་རེ་ཡོད།
493



རྩོམ་རིག་རྣམ་བཤད།
རྩོམ་རིག་གི་སྐྱོན་ཡོན་བརྗོད་པའི་ཚད་གཞི་ཞེས་པ་ནི་བརྩམས་ཆོས་ཀྱི་
སྤུས་ཚད་བཟང་ངན་དང་སྒྱུ་རྩལ་གྱི་ལེགས་ཉེས་དབྱེ་བ་འབྱེད་པའི་རྩ་བའི་ཚད་
ཐིག་གཅིག་ཡིན་ལ། རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེ་ཡང་རྩོམ་
རིག་དཔྱད་བརྗོད་ཀྱི་ལག་ལེན་ནང་རིམ་བཞིན་གྲུབ་པ་ཞིག་ཡིན་པས། དུས་
རབས་མི་གཅིག་པ་དང་། མི་རིགས་མི་འདྲ་བ། གྲལ་རིམ་མི་གཅིག་པར་ཆ་
བཞག་ན་རྩོམ་རིག་གི་ངོས་འཛིན་དང་རེ་འདུན་སོགས་གཅིག་གྱུར་ཞིག་མེད་
རྐྱེན་སོ་སོ་རང་རང་ལ་ཚད་གཞི་མི་འདྲ་བ་རེ་ཡོད་པ་མ་ཟད། དེ་དག་ལ་ཡང་
སྔོན་ཐོན་དང་རྗེས་ལུས་ཀྱི་ཁྱད་པར་རེ་ཡོད་སྲིད་མོད་གང་ལྟར་རྩོམ་རིག་ལ་
ཚད་གཞི་མེད་པའི་དཔྱད་བརྗོད་ཅིག་གཏན་ནས་ཡོད་མི་སྲིད། དེས་ན་རྩོམ་
རིག་གི་སྐྱོན་ཡོན་བརྗོད་པའི་ཚད་གཞི་ནི་འཕེལ་རྒྱས་འགྲོ་བཞིན་པའི་ཐ་སྙད་
ཅིག་ཡིན་པ་མ་ཟད། རྩོམ་རིག་གི་ལོ་རྒྱུས་ཐོག་ཏུ་ཡང་འགྱུར་མེད་སོར་གནས་
ཀྱི་ཚད་ གཞི་ ནི་ གཏན་ ནས་ མེད་ ལ། དེར་ འགྱུར་ བའི་ རང་ བཞིན་ དང་།
བལྟོས་བཅས་ཀྱི་རང་བཞིན། གྲལ་རིམ་དང་ལོ་རྒྱུས་ཀྱི་ཚོད་འཛིན་རང་བཞིན་
མངོན་གསལ་དོད་པོ་ཡོད་པ་ཞིག་ཡིན། ཕྱོགས་གཅིག་ནས་རྩོམ་རིག་གི་སྐྱོན་
ཡོན་བརྗོད་མཁན་རྣམས་ཀྱི་འཚོ་བའི་བརྒྱུད་རིམ་མི་འདྲ་བ་དང་སྤྱི་ཚོགས་ཀྱི་
ཐོབ་ཐང་དང༌། རིག་གནས་ཀྱི་བྱང་ཚད་དང་སྒྱུ་རྩལ་གྱི་ལྟ་ཚུལ་སོགས་མི་འདྲ་
བར་བརྟེན་རྩོམ་རིག་གི་སྐྱོན་ཡོན་བརྗོད་པའི་ཚད་གཞིར་ཡང་མངོན་གསལ་
དོད་པོའི་ཁྱད་པར་ཡོད་པ་ཞིག་ཡིན། གཉིས་ནས་སྤྱི་ཚོགས་ཀྱི་ལམ་ལུགས་མི་
འདྲ་བ་དང་། དུས་རབས་མི་འདྲ་བ། མི་རིགས་མི་འདྲ་བའི་རྩོམ་རིག་གི་སྐྱོན་
ཡོན་བརྗོད་མཁན་རྣམས་ལ་ཡང་སྐྱོན་ཡོན་བརྗོད་པའི་ཚད་གཞི་མི་འདྲ་བ་རེ་
ཡོད་པ་རེད། དཔེར་ན་《རྣམ་བཤད་རིག་པ་》ལས་
“ཉོན་མོངས་དགྲ་རྣམས་མ་ལུས་འཆོས་པ་དང་།
ངན་འགྲོའི་སྲིད་ལས་སྐྱོབ་པ་གང་ཡིན་པ། །
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ།
494



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར། །
གཉིས་པོ་འདི་དག་གཞན་གྱི་ལུགས་ལ་མེད་”ཅེས་པ་དང་
“དོན་མེད་དོན་ལོག་དོན་དང་ལྡན།
ཐོས་རྩོད་སྒྲུབ་པ་ལྷུར་ལེན་པ། །
ངན་གཡོ་བརྩེ་བྲལ་སྡུག་བསྔལ་སྤོང། །
བསྟན་བཅོས་ དྲུག་ བྲལ་ གསུམ་ དུ་ འདོད་” ཅེས་ གསུངས་ པ་ དགུ་ སྟེ།
གསུམ་ཚན་གསུམ་གྱི་དང་པོ་གཉིས་གཉིས་ནི་བསྟན་བཅོས་ལྟར་སྣང་དང་ཕྱི་མ་
རེ་རེ་ནི། བསྟན་བཅོས་ཡང་དག་གོ་ཞེས་པའང་དུས་སྐབས་དེའི་རིང་གི་རྩོམ་
རིག་གི་སྐྱོན་ཡོན་བརྗོད་པའི་ཚད་གཞི་ཞིག་ཡིན། དེ་མིན་བོད་རིགས་ཀྱི་རྩོམ་
རིག་ལོ་རྒྱུས་ཐོག་ཏུ་སྔོན་བྱོན་མཁས་དབང་དམ་པ་རྣམས་ཀྱིས་བརྩམས་ཆོས་
འབྲི་བའི་ལག་ལེན་དངོས་ཀྱི་ནང་ནས་ཉམས་མྱོང་ཕྱོགས་བསྡོམས་གནང་ཏེ་
བརྩམས་ཆོས་འབྲི་སྐབས་དོ་སྣང་བྱེད་དགོས་པའི་སྐྱོན་ཉི་ཤུ་རྩ་གསུམ་བཏོན་
ཡོད་པ་དེ་དག་ཡང་དུས་སྐབས་དེའི་རིང་གི་རྩོམ་རིག་གི་སྐྱོན་ཡོན་བརྗོད་པའི་
ཚད་གཞིའི་གྲས་ཤིག་ཀྱང་ཡིན། བརྩམས་ཆོས་ཅི་འདྲ་ཞིག་བྲིས་ཀྱང་བརྗོད་
བྱའི་དོན་ཡང་དག་པ་དང༌། ལྟ་བ་སྦ་སྦུག་མེད་པ། སྙིང་དོན་ཁ་གསལ་བ།
དེ་མཚུངས་བརྗོད་གཞི་འགོ་རྩ་འགྲིག་པོ། ཚིག་སྦྱོར་འབྲེལ་ཆགས་པ་ཞིག་ཡོང་
བ་བྱེད་རྒྱུ་ནི་བརྩམས་ཆོས་སྤྱིའི་ཆོས་ཉིད་དེ་རེད།
རྩོམ་འབྲིའི་སྐྱོན་ཉི་ཤུ་རྩ་གསུམ་ཞེས་པ་ནི་འདི་ལྟར་སྟེ།
Dམ་བཤད་པའི་སྐྱོན།
2ལེགས་པར་མ་བཤད་པའི་སྐྱོན།
བརྩམས་ཆོས་ནང་བརྗོད་པར་བྱ་བའི་དོན་རྣམས་ཁ་གསལ་མེད་པ་དང་།
ལོ་རྒྱུས་དུས་སྐབས་གང་ཞིག་གི་སྤྱི་ཚོགས་ཀྱི་ལམ་ལུགས་དང་། ཆབ་སྲིད་ཀྱི་
འགྱུར་བ། མི་དང་མིའི་དབར་གྱི་འབྲེལ་བ་དང་འདུ་ཤེས། དཔལ་འབྱོར་གྱི་
འཕེལ་ཚུལ་སོགས་གསལ་པོ་བྲིས་མེད་རྐྱེན་ཀློག་པ་པོ་རྣམས་ཀྱིས་གསལ་པོར་
རྟོགས་མི་ཐུབ་པ་དང༌། ཡང་བརྩམས་ཆོས་ནང་ཕྱོགས་འགའ་རེ་བརྗོད་ཡོད་
495



རྩོམ་རིག་རྣམ་བཤད།
ཀྱང་ཡང་དག་པ་དང་ལེགས་པོ་ཞིག་བརྗོད་མེད་རྐྱེན་གཟུགས་བརྙན་ལ་བརྟེན་
ནས་བསམ་བློ་ མཚོན་ པར་ བྱེད་ པའི་ རྩོམ་རིག་ གི་དམིགས་བསལ་ ཁྱད་ཆོས་
གསལ་པོ་མེད་པ་དང་། རྩོམ་བརྗོད་ཧྲིལ་པོའི་ནང་དུ་མི་སྣ་དང་བྱ་བ། དུས་
ཚོད། ས་གནས། བྱ་བའི་འབྱུང་རྐྱེན། བརྒྱུད་རིམ། མཐའ་འབྲས་བཅས་
བརྗོད་བྱའི་རྟེན་གཞི་གསལ་པོར་བྲིས་མེད་པ་དེ་རེད། །
ཕྱིན་ཅི་ལོག་སུ་བཤད་པ།
བརྩམས་ཆོས་ནང་བརྗོད་པར་བྱེད་པའི་དོན་རྣམས་ཆེད་མངགས་ཀྱིས་
ཕྱིན་ཅི་ལོག་སྟེ་བཤད་པ་དང་ཡང་ན་ཡང་དག་པ་མ་ཡིན་པའམ་ནོར་འཁྲུལ་གྱི་
བརྗོད་དོན་མི་ཡོང་བ་བྱེད་དགོས། །
མཐེ་ཚོམ་དང་བཅས་ཏེ་བཤད་པ།
རང་ཉིད་བྱ་དངོས་དེ་དག་ལ་རྒྱུས་མངའ་ཆེན་པོ་མེད་རྐྱེན་གདེང་ཚོད་
ལེགས་པོ་ཞིག་མེད་པར་ཐམ་ཐོམ་དུ་བཤད་པ་དང༌། ལྟ་ཚུལ་གསལ་པོ་མེད་པ་
སྟེ། ཕྲུ་གུ་ཐང་ལ་སླེབས་པ་ལྟ་བུའི་དཔེ་བཞིན་ལྟ་བ་གསལ་པོ་ཞིག་མེད་རྐྱེན་
རྩོམ་པ་པོ་རང་ངོས་ཀྱི་ཆགས་སྡང་ཞེ་འཛིན་གང་ཡིན་གསལ་སྟོན་བྱས་མེད་པར་
རྩོམ་བརྗོད་ནང་ དུ་ གནད་ དོན་ མང་ དག་ ཞིག་ བཏོན་ཡོད་ ཀྱང་ རྒྱས་བཤད་
གནད་དུ་འཕིགས་པ་ཞིག་བྱུང་མེད་པ་དེ་རེད།
5) དཀའ་ས་བཞག་ནས་སླ་སར་སྤྲོས་བཤད་བྱེད་པ་སྟེ་རྒན་པོ་སོ་མེད་
ཀྱིས་ཟས་ཟ་བ་ལྟ་བུ། །
བརྩམས་ཆོས་ནང་དཀའ་ངལ་ཆེ་བའི་གནད་རྣམས་ལ་འགྲེལ་བཤད་དང་
ཡང་ན་དཔྱད་བརྗོད་སོགས་མི་བྱེད་པར་ལས་སླ་བའི་ཕྱོགས་ཁོ་ནར་མང་བཤད་
བྱེད་པ་དེ་རེད། གཙོ་བོའི་འགལ་འཐབ་ལས་གཡོལ་གང་ཐུབ་བྱས་ཏེ་སྤྱིར་
བཏང་གི་བརྗོད་བྱ་ཕལ་པའི་རིགས་རྩོམ་འབྲི་ཁོ་ན་བྱེད་པའོ། །
©གོ་རིམ་མེད་པར་འབྲི་བ།
བརྩམས་ཆོས་ནང་བརྗོད་པར་བྱེད་པའི་མི་དང་མིའི་དབར་གྱི་འབྲེལ་བ་
496



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
རྙོག་འཛིང་ཆེ་ཞིང༌། དོན་ གྱི་ འགྱུར་བ་ དང་ འཕེལ་ རིམ་ ཀྱག་ཀྱོག་ མང་བ།
དུས་དང་ཡུལ་གྱི་འཕོ་འགྱུར་ཆེ་བ་ཞིག་ཡིན་རྐྱེན་བརྩམས་བྱར་གྱུར་པའི་གནས་
ཚུལ་རྙོག་འཛིང་ཅན་དེ་རྣམས་ཆ་ལག་སོ་སོར་ཕྲལ་ཅིང་བཟླས་ཕྱེ་ལ་དེ་དག་རེ་
རེ་ཡང་སྐབས་དང་སྦྱར་ནས་སྔ་རྗེས་རྒྱས་བསྡུས་སོགས་གང་འཚམས་པ་ཞིག་
གཏན་ལ་ཕབ་པ་དང་ཆབས་ཅིག་ཆ་ལག་དང་ཆ་ལག་དེ་རྣམས་སྒྲིག་སྦྱོར་ལེགས་
པར་བྱ་ཤེས་པ་བྱས་ཏེ་མིའི་བྱུང་བ་སུ་དང་སུ། དོན་རྐྱེན་གྱི་འཕེལ་རིམ་གང་
དང་གང་། དུས་དང་ཡུལ་གྱི་འཕེལ་འགྱུར་ཅི་དང་ཅི་སོགས་བརྗོད་དོན་དེ་
དག་གོ་རིམ་མི་འཁྲུག་པར་གསལ་བར་བཀོད་དེ་བརྩམས་ཆོས་ཀྱི་གོ་རིམ་གསར་
ལ་དོན་སྙིང་མཐོང་བདེ་བ་ཞིག་ཡོང་བར་བྱེད་རྒྱུ་དེ་རེད། གལ་ཏེ་གོ་རིམ་ལྡོག་
ནས་མཐའ་འབྲས་དེ་སྔོན་ལ་བཀོད་པ་དང་། དོན་གྱི་འབྱུང་རྐྱེན་དང༌། མི་སྣ་
ངོ་སྤྲོད་སོགས་མཇུག་ཏུ་བཀོད་ན་ཀློག་པ་པོས་བརྗོད་བྱའི་འབྱུང་རྐྱེན་མཐའ་
འབྲས་བཅས་གང་ཡིན་གོ་དོན་མི་གསལ་སྟབས་གོ་བར་འཁྲུལ་གཞི་བཟོ་སྲིད་
པས་དོན་རིམ་དང་དུས་རིམ་སོགས་ཕན་ཚུན་མ་འཁྲུག་པ་བྱེད་རྒྱུ་དེ་རེད།
)སྐབས་སུ་མ་བབ་པར་བཤད་པ། ་
རྩོམ་རིག་ནང་བརྗོད་པར་བྱེད་པའི་དོན་རྣམས་དུམ་མཚམས་འགའ་ཞིག་
ལ་བགོས་ནས་བརྗོད་དགོས་ལ། དུམ་མཚམས་གཅིག་ནང་བརྗོད་མི་ཚར་བའི་
དོན་རྣམས་ དུམ་ མཚམས་ གཞན་ ཞིག་ འབྲི་ བའམ་ ལྟ་ ཚུལ་ ལམ་ བརྗོད་ དོན་
གསལ་པོ་ཞིག་བརྗོད་མེད་པར་ལྟ་ཚུལ་གཞན་ཞིག་འདོན་པ་དང༌། ཡང་ན་
བརྗོད་དོན་མཚམས་པོ་མེད་པ་དེ་རེད། ་
®འབྲེལ་མི་ཆགས་པ།
རྩོམ་གྱི་ནང་དོན་གོང་མཐུད་འོག་འདྲེན་གྱི་ཕན་ཚུན་འབྲེལ་ཆགས་པ་
བྱེད་རྒྱུ་སྟེ་ཟམ་པས་ཆུ་ཁ་ཕན་ཚུན་སྦྲེལ་བ་ལྟར་མི་སྣའི་རང་གཤིས་དང་ཁྱད་
ཆོས་ལ་གཞིགས་ཏེ་དོན་སྔ་ཕྱི་མུ་སྦྲེལ་བ་དང༌། བྱ་བའི་འཕེལ་རིམ་ལ་གཞིགས་
ནས་བརྗོད་དོན་གྱི་རིམ་པ་ཆགས་པ་དང་ཕན་ཚུན་མུ་སྦྲེལ་དགོས་པ་རེད།
497



རྩོམ་རིག་རྣམ་བཤད།
(9ཚིག་དང་དོན་སྔ་ཕྱིའི་བར་ལ་འགལ་བ་ཡོད་པ།
ཚིག་དང་དོན་གྱི་ཐད་ངའི་མ་མོ་གཤམ་ཡིན་ཟེར་བ་ལྟ་བུའི་བརྗོད་དོན་
གོང་འོག་འགལ་བ་དང་ཚིག་སྦྱོར་ ཐད་སུམ་རྟགས་དང་དག་ཡིག་ཁུངས་མ་
རྣམས་ཀྱི་རེ་བ་ལས་འགལ་བའི་རིགས་མི་ཡོང་བ་བྱ་རྒྱུ།
འ0ཚིག་དང་དོན་ལ་སྐྱར་ཟློས་མང་བ།
དགོས་པ་མེད་པར་ཨ་ལོང་གི་ཚུལ་དུ་ལྡབ་བཤད་བྱེད་པ། །
འ1) སྒྲ་ཉམས་ཀྱི་སྐྱོན་ཏེ་སུམ་རྟགས་ཀྱི་འགྲོ་ལུགས་དང་མི་མཐུན་པ།
d2 གཅོད་མཚམས་ཉམས་པའི་སྐྱོན།
ཚིགས་བཅད་ཀྱི་ཚིག་རྐང་སྔ་ ཕྱིའི་ བར་ ངལ་ གསོ་ ཐོབ་ པའི་ གནས་ སུ་
གཅོད་མཚམས་མ་བྱས་པར་སྔ་ཕྱི་སྦྲེལ་བའམ། ཚིག་རྐང་གི་དབུས་དང་མཐའི་
མིང་དང་རྣམ་དབྱེ་བར་གཅོད་མཚམས་བྱས་པ་དང་། མིང་གི་དབུས་སུ་གཅོད་
མཚམས་བྱས་པ།
d3) སྡེབ་སྦྱོར་ཉམས་པའི་སྐྱོན།
ཚིགས་བཅད་ལྟ་བུར་རྐང་པ་རིང་ཐུང་ཤོར་བའམ་རྐང་པ་དེར་ཡང་ཚིག་
བར་རིང་ཐུང་མ་སྙོམ་པ་ཚིགས་བཅད་ཀྱི་ཡིག་འབྲུའི་གྲངས་མང་ཉུང་མི་མཉམ་
པར་ཆད་ལྷག་ཤོར་བ།
dབོ)མཚམས་སྦྱོར་ཉམས་པ།།
ཚིག་སྦྱོར་གྱི་ནང་དུ་རྣམ་དབྱེ་ལས་གཞན་པའི་ཚིག་ཕྲད་སྦྱོར་ཚུལ་སུམ་
རྟགས་དག་གསུམ་གྱི་གཞུང་དང་མི་མཐུན་པ་དང་། ཡང་སྒྲའི་བསྟན་བཅོས་
ནས་བཤད་པའི་མཚམས་སྦྱོར་མ་བྱས་པ། །
འS) དགོས་པ་མེད་པའི་ཚིག་མང་བ།
བརྗོད་བྱའི་དོན་དང་འབྲེལ་བ་མེད་པའི་ཚིག་དོན་མང་པོར་བཀོད་པ།
16)གྲོང་ཚིག་གིས་བསླད་པ།།
498



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ངོ་ཚ་བྱེད་དགོས་པའི་ཚིག་དང་ཙོག་གཏམ་སོགས་ཡིན་ན་དེ་དག་ཐད་
ཀར་དུ་འབྲི་རྒྱུ་མེད་པར་མངོན་བརྗོད་རྒྱག་དགོས་པ།
d?) མངོན་སུམ་དང་འགལ་བ།
དངོས་ཡོད་གནས་ཚུལ་དང་འགལ་བ་སྟེ། སྦྲུལ་བྲིས་ཏེ་རྐང་པ་སྣོན་པའི་
དཔེ་བཞིན་བྱས་ན་མི་འགྲིག་གཟུགས་མེད་གྲིབ་བཟོ་བྱེད་པ་ནི་སྒྱུ་རྩལ་མཁན་
ཚོས་གསར་སྐྲུན་བྱེད་སྐབས་མེད་དུ་མི་རུང་བའི་བྱེད་ཐབས་ཤིག་ཡིན་རུང་རབ་
བཏགས་བྱེད་རྒྱུ་དེ་ཡང་འཚོ་བ་དངོས་དང་མཐུན་པ་ཞིག་ཅི་ནས་ཀྱང་བྱེད་
དགོས་པ་ལས་སྦྲུལ་བྲིས་ཏེ་རྐང་པ་སྣོན་པ་ལྟ་བུ་བྱེད་རྒྱུ་མེད།
08 རིག་པའི་གཞུང་ལུགས་དང་འགལ་བ།
རང་དང་གཞན་གྱི་ལུགས་སོ་སོའི་གཏན་ཚིགས་རིགས་པ་དང་མི་མཐུན་
པར་བརྗོད་པ་དང༌། ཡང་ན་རང་རང་སོ་ སོའི་གཏན་ཚིགས་རིགས་པའི་སྤྱི་
འགྲོས་དང་འགལ་བ། །
dེདལུང་དང་འགལ་བ།
ལུང་ཞེས་པ་སངས་རྒྱས་ཀྱི་གསུང་རབ་དང་། མཁས་པ་སྔ་མ་ཚོས་མཛད་
པའི་བསྟན་བཅོས་ཀྱི་ཚིག་སོགས་ལ་གོ་དགོས་ཀྱང་འདིར་གཙོ་བོ་ཚིག་སྦྱོར་གང་
དུ་རང་རང་སོ་ སོའི་ཁུངས་ལྡན་གྱི་གཞུང་ནས་བཤད་པའི་ཚིག་ཟིན་གྱི་དོན་
དང༌། མི་མཐུན་པར་གང་བྱུང་དུ་བརྗོད་པ། །
20) བརྗོད་དོན་གཙོ་ཕལ་མཉམ་དུ་འདྲེས་པ།
རྩོམ་རིག་གི་བརྗོད་དོན་གཙོ་ཕལ་དབྱེ་འབྱེད་མེད་པར་ར་མགོ་ལའང་ཞོ་
གསུམ་ལུག་མགོ་ལའང་ཞོ་གསུམ་ཞེས་པའི་དཔེ་ལྟར་དུ་བྲིས་ན་རྒྱས་བསྡུས་ཀྱི་
དགོས་པ་གནད་ལ་མི་འཁེལ་བའམ་གོ་ལྡོག་པར་གྱུར་གྱི་རེད། དེར་བརྟེན།
གཙོ་ཕལ་དབྱེ་བ་ཕྱེ་ཞིང་བརྩམས་ཆོས་ནང་བརྗོད་རྒྱུའི་སྙིང་དོན་དེ་གཏུབ་བྲེག་
གི་ཚད་བཟུང་སའི་ཐིག་ཤིང་ལྟ་བུ་ཡིན་པས་སྙིང་དོན་དེ་ཉིད་གཙོ་བོར་བཟུང་
499



རྩོམ་རིག་རྣམ་བཤད།
སྟེ་ཅུང་ཞིབ་ཙམ་ དང་ རྒྱས་ ཙམ་འབྲི་ དགོས་ པ་ དང་། གལ་ཆུང་ སར་ ཅུང་
བསྡུས་ཙམ་འབྲི་དགོས་པ་རེད། བརྩམས་ཆོས་ཀྱི་ནང་རྒྱས་བསྡུས་ཀྱི་དབྱེ་བ་
མེད་པར་བརྗོད་བྱ་མཐའ་དག་ཁྱབ་མཉམ་དུ་འབྲི་གང་ཐུབ་བྱས་ན་རྙོག་རྫོབ་ཆེ་
བ་ལས་ཕན་པ་གང་ཡང་མེད། །
2) ཡུལ་བསྡུས་གཞན་གྱི་མིང་བོད་ཡིག་ནང་དུ་འབྲི་བ།
ཡུལ་གཞན་གྱི་མིང་བསྡུས་ཏེ་འབྲི་རྒྱུ་མེད་པར་ཁ་གསལ་པོ་འབྲི་དགོས་
པའི་དོན་བསྟན་ཡོད་པ་རེད།
22) མངོན་བརྗོད་དང་གབ་ཚིག་འབྲི་བ།
བརྩམས་ཆོས་ནང་གོ་དོན་གསལ་ཤེས་ཐུབ་པའི་རྨང་གཞིའི་ཐོག་འབྲི་བ་
ལས་མངོན་བརྗོད་དང་བརྡ་རྙིང་སོགས་བེད་སྤྱོད་གང་ཐུབ་ཐུབ་དང་། རང་གི་
མ་གཏོགས་གཞན་སུས་ཀྱང་མི་ཤེས་པའི་གབ་ཚིག་སོགས་འབྲི་རྒྱུ་མེད།
23) རྩོམ་པ་པོའི་མིང་གསལ་པོ་མེད་པ། །
གོང་སྨོས་ དེ་ དག་ ནས་ བརྩམས་ ཆོས་ ཀྱི་ བརྗོད་ དོན་ དང༌ དགོས་ པར་
གཞིགས་ནས་ བཀོད་ པ་ལས་ གང་ འགོད་ གདམ་གསེས་ མེད་ པར་ བྲིས་ན་ མི་
འགྲིག་པ་དང་། དེ་ལྟར་བྱས་ནས་བྲིས་ན་ཚིག་གི་ལོ་མས་དོན་གྱི་འབྲས་བུ་སྒྲིབ་
ཀྱི་ཡོད་རྐྱེན་བརྩམས་ཆོས་འབྲི་སྐབས་བརྗོད་དོན་གཙོ་བོ་སྟོན་རྒྱུའི་དགོས་པ་
དང་བསྟུན་དགོས་པ་ལས་རང་བློར་གང་འདོད་ཀྱིས་བཀོད་སྒྲིག་བྱེད་རྒྱུ་མེད་པ་
དང༌། བརྩམས་ཆོས་ཀྱི་ཁྱད་ཆོས་མངོན་གསལ་དོད་པ་དང་། བརྗོད་དོན་
གསལ་ཆ་དོད་ལ་གསོན་ཉམས་ལྡན་པ་ཞིག་ཡོང་ཕྱིར་གོང་གསལ་གྱི་རྩོམ་འབྲིའི་
སྐྱོན་དེ་དག་ལ་རྩོམ་པ་པོས་དོ་སྣང་ཆེན་པོ་བྱེད་དགོས་པ་ཞིག་རེད།
《སྙན་ངག་མེ་ལོང་》གི་ནང་དུ་བསྟན་པའི་སྙན་ངག་གི་སྐྱོན་བཅུ་ནི།
“དོན་ཉམས་དོན་འགལ་དོན་གཅིག་པ།
ཐེ་ཚོམས་ཅན་དང་རིམ་པ་ཉམས། །
500



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
སྒྲ་ཉམས་གཅོད་མཚམས་ཉམས་པ་དང༌།
སྡེབ་སྦྱོར་ཉམས་དང་མཚམས་སྦྱོར་བྲལ།
ཡུལ་དུས་སྒྱུ་རྩལ་འཇིག་རྟེན་དང༌། ལུང་རིགས་དག་དང་འགལ་བ་སྟེ།
སྐྱོན་བཅུ་དེ་དག་སྙན་ངག་ལ། །
སྙན་ངག་མཁན་གྱིས་སྤང་བར་བྱ་”ཞེས་པ་ཡང་སྙན་ངག་གི་རིགས་ལ་
དགེ་སྐྱོན་ཚད་འཇལ་དང་། གདེང་འཇོག་བྱེད་པའི་ཚད་གཞིའི་གྲས་ཤིག་ཡིན་
དགོས། གོང་སྨོས་དེ་དག་ལས་མི་རིགས་སོ་སོ་དང་དུས་རབས་མི་འདྲ་བར་
རྩོམ་རིག་གི་སྐྱོན་ཡོན་བརྗོད་པའི་ཚད་གཞི་ཡང་མི་འདྲ་བ་རེ་ཡོད་པ་ཡིན་ནོ།
2.རྩོམ་རིག་གི་སྐྱོན་ཡོན་བརྗོད་པའི་ཚད་གཞི་གྲུབ་ཚུལ་དང་འགྱུར་བའི་
སྐོར། །
རྩོམ་རིག་གི་སྐྱོན་ཡོན་བརྗོད་པར་ཚང་མར་ཚད་གཞི་ངེས་ཅན་རེ་ཡོད།
སྐྱོན་ཡོན་བརྗོད་མཁན་གྱིས་ཆབ་སྲིད་ཀྱི་ལྟ་ཚུལ་འགའ་རེ་དང་མཛེས་སྡུག་གི་
ཕུགས་བསམ་ ལ་ གཞིགས་ ཏེ་ བརྩམས་ ཆོས་ ལ་ ཞིབ་ དཔྱད་ བྱས་ ཏེ་ གཏན་
འབེབས་བྱེད་ཀྱི་ཡོད་པ་རེད། །
རྩོམ་རིག་གི་བརྩམས་ཆོས་ ཅི་འདྲ་ཞིག་ཡིན་རུང་ དེར་ རྒྱུ་རྐྱེན་གཉིས་
འཛོམས་ཡོད་པ་སྟེ། ཕྱོགས་ལྷུང་གི་རང་བཞིན་དང་སྒྱུ་རྩལ་གྱི་རང་བཞིན་ཡོད་
རྐྱེན་རྩོམ་རིག་གི་བརྩམས་ཆོས་ལ་གདེང་འཇོག་བྱེད་པའི་ཚད་གཞི་ཞིག་ཀྱང་
ཡོད་དགོས་པ་རེད། །
སྤྱིར་བརྩམས་ཆོས་ཞེས་པའི་ཡིག་འབྲུ་ལ་གྲལ་རིམ་གྱི་རང་བཞིན་མི་ལྡན་
ནའང་རྩོམ་རིག་གྲུབ་བྱེད་ཀྱི་བརྩམས་བྱས་གྲལ་རིམ་གྱི་རང་བཞིན་ངེས་ཅན་
ཞིག་མཚོན་གྱི་ཡོད་པར་ རྒྱུ་རྐྱེན་ གཉིས་མཆིས་ཏེ། དང་པོ་ རྩོམ་རིག་ནི་སྤྱི་
ཚོགས་འཚོ་བའི་ཚུར་སྣང་ཞིག་ཡིན་པ་དང་སྤྱི་ཚོགས་ཀྱི་འཚོ་བ་དེ་གྲལ་རིམ་གྱི་
རང་བཞིན་ལྡན་པ་ཞིག་ཡིན། གཉིས་པ། རྩོམ་རིག་ནི་ཕྱི་རོལ་ཡུལ་གྱི་རང་
བཞིན་དང་རང་སྣང་རང་བཞིན་ཟུང་དུ་འབྲེལ་བའི་ཐུན་མོང་གི་གྲུབ་ཆ་ཞིག་
501



རྩོམ་རིག་རྣམ་བཤད།
ཡིན་པ་དང༌། རྩོམ་པ་པོ་ཡང་གྲལ་རིམ་ངེས་ཅན་ཞིག་གི་ཁོངས་སུ་འཚོ་གནས་
བྱེད་ཀྱི་ཡོད་ལ། རྩོམ་པ་པོས་ཀྱང་གསར་རྩོམ་བྱེད་པའི་སྐབས་སུ་གྲལ་རིམ་དེ་
རང་གི་ལངས་ཕྱོགས་དང༌། ལྟ་ཚུལ། དགོས་འདུན། རེ་དོན་བཅས་དང་
མཐུན་པར་བརྩམ་གཞི་འདེམས་པ་དང༌། བརྩམ་བྱའི་མི་ཡི་ གནས་ལུགས་
འགོད་པ། བརྗོད་དོན་གཙོ་བོ་གཏན་ལ་འབེབས་པ། འཚོ་བར་དཔྱད་ཞིབ་
དང་གདེང་འཇོག་བྱེད་པ་སོགས་ཀྱི་ལམ་ནས་གྲལ་རིམ་དེ་རང་གི་ཁེ་ཕན་སྒྲུབ་
ཐབས་བྱེད་ཀྱི་ཡོད། དེ་ལྟར་གྲལ་རིམ་ཡོད་པའི་སྤྱི་ཚོགས་ཀྱི་ནང་དུ་གྲལ་རིམ་
སོ་སོའི་ཆབ་སྲིད་ཀྱི་ཕྱོགས་ལྷུང་དང་སྒྱུ་རྩལ་གྱི་ལྟ་ཚུལ་ནས་རྩོམ་རིག་གི་སྐྱོན་
ཡོན་བརྗོད་ཀྱི་ཡོད། རྩོམ་རིག་གི་སྐྱོན་ཡོན་བརྗོད་པའི་ལོ་རྒྱུས་ཐོག་གནའ་དུས་
ནས་མཁས་པ་སུ་འདྲ་ཞིག་གིས་ཀྱང་སྐྱོན་ཡོན་བརྗོད་པའི་ཚད་གཞི་དེ་རིགས་
མངོན་གསལ་དོད་པོ་ཞིག་གསུངས་མེད་རུང་རྩོམ་རིག་གི་སྐྱོན་ཡོན་བརྗོད་པའི་
ལས་འགུལ་ སྤེལ་ སྐབས་ གང་ལྟར་ ཚད་ གཞི་དེ་གཉིས་ལ་ གཞིགས་ ཏེ་ གདེང་
འཇོག་བྱེད་ཀྱི་ཡོད། ཕྱིས་སུ་བློ་མཐུན་མའོ་ཙེ་ཏུང་གིས་“རིག་རྩལ་སྐོར་གྱི་སྐྱོན་
ཡོན་བརྗོད་རྒྱུར་ཚད་གཞི་གཉིས་ཡོད། གཅིག་ནི་ཆབ་སྲིད་ཀྱི་ཚད་གཞི་རེད།
གཅིག་ནི་སྒྱུ་རྩལ་གྱི་ཚད་གཞི་རེད་”ཅེས་གསལ་སྟོན་གནང་ཡོད་པ་རེད། །
རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེ་ཡང་ལག་ལེན་དངོས་ཀྱི་
ནང་ནས་རིམ་བཞིན་གྲུབ་པ་ཞིག་ཡིན་ལ། རྒྱུན་ཆད་མེད་པར་འགྱུར་ལྡོག་ཀྱང་
འགྲོ་བཞིན་ཡོད། དེར་གཤམ་གསལ་གྱི་རྒྱུ་རྐྱེན་འདི་འདྲ་འགའ་ཤས་ཀྱིས་ཚོད་
འཛིན་ཐེབས་པ་སྟེ།
Dརྩོམ་རིག་འཕེལ་རྒྱས་ཀྱི་གནས་ཚུལ་དེས་ཚོད་འཛིན་བྱེད་ཅིང་དུས་
རབས་གཅིག་གི་རྩོམ་རིག་གི་ཆུ་ཚད་དེ་ཚད་གཞི་ཅི་འདྲ་ཞིག་ལ་སླེབས་ཡོད་པ་
ནི་དུས་རབས་དེའི་རྩོམ་རིག་གི་འཕེལ་ཕྱོགས་དང་ཕྱོགས་ལྷུང་གི་ངོ་བོ་ག་འདྲ་
ཞིག་མངོན་ཐུབ་པ་དེ་དག་འདྲ་མིན་སྣ་ཚོགས་ཀྱི་ཕྱོགས་ནས་རྩོམ་རིག་གི་སྐྱོན་
ཡོན་བརྗོད་པའི་ཚད་གཞི་འཛུགས་རྒྱུར་ཤུགས་རྐྱེན་ངེས་ཅན་ཞིག་ཡོད།
502



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
2དབང་བསྒྱུར་གྲལ་རིམ་དང་ཕྱོགས་ཁག་སོ་སོའི་ཆབ་སྲིད་ཀྱི་ལྟ་ཚུལ་
དང༌། མཛེས་རིག་གི་དགའ་སྣང་སོགས་ཀྱི་ཚོད་འཛིན་ཐེབས་པ་སྟེ། དུས་
རབས་སོ་སོའི་དབང་བསྒྱུར་གྲལ་རིམ་དང་ཚོགས་ཁག་སོ་སོས་ས་ཆ་དེ་དང་ཡང་
ན་དུས་སྐབས་དེའི་ཆབ་སྲིད་ཀྱི་དགོས་མཁོར་གཞིགས་ཏེ་ཁོ་ཚོའི་བསམ་བློའི་ལྟ་
ཚུལ་དང་། བརྩེ་དུང་། བསམ་པའི་འཆར་སྒོ། སྒྲུབ་སེམས། དགའ་ཞེན་
སོགས་བརྩམས་ཆོས་ཀྱི་ནང་འཐིམས་པར་བྱས་ཡོད་པས་རྩོམ་རིག་གི་སྐྱོན་ཡོན་
བརྗོད་པའི་ནང་དུ་ཡང་མངོན་ཡོད་པ་རེད།
(ི མི་དམངས་མང་ཚོགས་ཀྱི་སྤྱི་ཚོགས་དང་མཛེས་རིག་གི་ཕུགས་བསམ་
དང་། ཚད་གཞི་མི་འདྲ་བའི་ཡར་ཐོན་གྱི་ལངས་ཕྱོགས་དང་། དེ་མིན་མང་
ཚོགས་ཀྱི་རེ་འདོད་གསལ་སྟོན་བྱེད་ཅིང་། ཡང་དག་པའི་གསར་རྩོམ་གྱི་ཕྱོགས་
ལྷུང་རྒྱུན་འཁྱོངས་བྱེད་མཁན་གྱི་རྩོམ་པ་པོ་དང༌། རྩོམ་རིག་གི་སྐྱོན་ཡོན་རྗོད་
མཁན་གྱི་སྤྱི་ཚོགས་ཀྱི་ལྟ་ཚུལ་དང༌། མཛེས་རིག་གི་ལྟ་ཚུལ་གྱིས་ཚོད་འཛིན་
བྱེད་ཀྱི་ཡོད།
གོང་སྨོས་ཀྱི་རྒྱུ་རྐྱེན་གསུམ་པོ་དེ་ལོ་རྒྱུས་ཀྱི་ཆུ་རྒྱུན་རིང་པོའི་ནང་དུ་རྒྱུན་
ཆད་མེད་པར་འགྱུར་ལྡོག་འགྲོ་ཞིང་། དུས་རབས་སོ་སོ་དང་གྲལ་རིམ་སོ་སོའི་
སྐྱོན་ཡོན་བརྗོད་པའི་ཚད་གཞི་དེར་དུས་རབས་ཀྱི་རང་བཞིན་དང་གྲལ་རིམ་གྱི་
རང་བཞིན་ཡོད་པ་ཞིག་ཡིན། བློ་མཐུན་མའོ་ཙེ་ཏུང་གིས་“ང་ཚོས་སྤོམ་ཚིག་
དང་གཏན་ནས་འགྱུར་བ་མེད་པའི་ཆབ་སྲིད་ཀྱི་ཚད་གཞི་དེ་ཁས་ལེན་གྱི་མེད་
ལ། སྤོམ་ཚིག་དང་གཏན་ནས་འགྱུར་བ་མེད་པའི་སྒྱུ་རྩལ་གྱི་ཚད་གཞི་དེ་ཡང་
ཁས་ལེན་གྱི་མེད། གྲལ་རིམ་ཡོད་པའི་སྤྱི་ཚོགས་སོ་སོར་ཆབ་སྲིད་ཀྱི་ཚད་གཞི་
མི་འདྲ་བ་རེ་དང་། སྒྱུ་ རྩལ་གྱི་ཚད་གཞི་མི་འདྲ་བ་རེ་ཡོད་པ་རེད་” ཅེས་
གསུངས། ཚན་རིག་དང་མཐུན་པའི་རྩོམ་རིག་གི་སྐྱོན་ཡོན་བརྗོད་པའི་ཚད་
གཞི་དེར་ཕྱི་རོལ་ཡུལ་གྱི་རང་བཞིན་དང་ལག་ལེན་གྱི་རང་བཞིན་ལྡན་ཡོད་པ་
མ་ཟད། མང་ཚོགས་ཀྱི་རེ་འདོད་དང་། སྤྱི་ཚོགས་ཀྱི་གླེང་ཕྱོགས་མང་ཆེ་བའི་
503



རྩོམ་རིག་རྣམ་བཤད།
ཚབ་བྱེད་ལ། མང་ཚོགས་ཀྱིས་དངོས་འབྲེལ་ཞིབ་བཤེར་བྱེད་ པ་ཞིག་ཡིན།
དེས་ན་མི་དམངས་མང་ཚོགས་ཀྱི་སྤྱི་ཚོགས་ཀྱི་ཕུགས་བསམ་དང་མཛེས་རིག་གི་
ཕུགས་བསམ་དེ་ནི་རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེ་གྲུབ་པ་དང་
འགྱུར་བ་འགྲོ་རྒྱུའི་ཐད་ཐག་གཅོད་ཀྱི་རང་བཞིན་ལྡན་པའི་རྒྱུ་རྐྱེན་ཞིག་ཡིན་ནོ།
3. བསམ་བློའི་ཚད་གཞིའི་སྐོར།
ཐོག་མར་ཆབ་སྲིད་ཀྱི་ཚད་གཞི་ཞེས་པའི་སྐོར་གསལ་བཤད་རགས་ཙམ་
བྱ་དགོས་པ་སྟེ། མའོ་ཙེ་ཏུང་གིས་བཏོན་པའི་ཆབ་སྲིད་ཀྱི་ཚད་གཞི་ཞེས་པ་ནི་
འབྱོར་མེད་གྲལ་རིམ་གྱི་ཆབ་སྲིད་རེ་བ་དང་རྒྱ་ཆེའི་མང་ཚོགས་ཀྱི་ཁེ་ཕན་ལ་
གཞིགས་ཏེ་རྩོམ་རིག་བརྩམས་ཆོས་ཀྱི་བསམ་བློའི་ནང་དོན་དང་སྤྱི་ཚོགས་ཀྱི་
དོན་སྙིང་ལ་བརྟག་དཔྱད་བྱེད་རྒྱུ་དེ་ཡིན་དགོས། འོན་ཏེ་འདིར་བརྗོད་པའི་
ཆབ་སྲིད་ཅེས་པ་ནི་གཅིག་ནས་གྲལ་རིམ་གྱི་ཆབ་སྲིད་དང་། མི་དམངས་མང་
ཚོགས་ཀྱི་ཆབ་སྲིད། གསུམ་ནས་འབྱོར་མེད་གྲལ་རིམ་གྱི་རྩ་བའི་ཆབ་སྲིད་
དང་། མི་དམངས་མང་ཚོགས་ཀྱི་ཆབ་སྲིད། གཉིས་ནས་འབྱོར་མེད་གྲལ་རིམ་
གྱི་རྩ་བའི་ཆབ་སྲིད་ཀྱི་ཁེ་ཕན་དེ་ཡིན་པ་ལས། དུས་སྐབས་གཅིག་རིང་གི་ཆབ་
སྲིད་ཀྱི་ལས་འགན་དང་བྱེ་བྲག་གི་སྲིད་ཇུས་དོན་ཚན་ཞིག་ནི་མ་ཡིན། ཆབ་
སྲིད་ནི་མིའི་རིགས་ཀྱི་སྤྱི་ཚོགས་ཀྱི་འཚོ་བའི་ཆ་ཤས་ཤིག་ཡིན་མོད། གང་ལྟར་
ཡོངས་རྫོགས་ནི་མ་ཡིན་ཞིང་མི་ལ་ད་དུང་སྤྱི་ཚོགས་ཀྱི་འཚོ་ བའི་ནང་དོན་
གཞན་ཡང་ཡོད། རྩོམ་རིག་གིས་ཆབ་སྲིད་མཚོན་པར་བྱས་ཆོག་ལ་བྱེད་དགོས་
ངེས་ཀྱང་ཡིན། འོན་ཀྱང་མིའི་རིགས་ཀྱི་ལོ་རྒྱུས་ནི་དུས་རིམ་དུ་དབྱེ་བ་ཞིག་
ཡིན་པ་དང་། དུས་རིམ་རེར་དུས་རིམ་དེའི་ལོ་རྒྱུས་ཀྱི་དམིགས་བསལ་ཁྱད་
ཆོས་ལྡན་ཡོད།
ལོ་རྒྱུས་ཀྱི་དུས་རིམ་ཡོད་ཚད་ཀྱི་ནང་དུ་མི་ཡོད་ཚད་ཚང་མའི་འཚོ་བ་
ཆབ་སྲིད་ཀྱིས་ཁེངས་པ་ཞིག་མ་ཡིན། དེར་བརྟེན་རྩོམ་རིག་དེ་ལོ་རྒྱུས་ཀྱི་དུས་
སྐབས་གང་དང་གང་གི་ནང་དུའང་ཞིབ་ཕྲའི་ཆབ་སྲིད་ཀྱི་དྲིལ་བསྒྲགས་ཡོ་བྱད་
504



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར། །
དང་སྐད་དུང་དུ་འགྱུར་དགོས་པའི་བླང་བྱ་འདོན་རྒྱུ་མེད། མི་རྣམས་ཀྱིས་
ཚགས་པར་ལྟ་ཀློག་དང་གསར་འགྱུར་དང་སྐབས་དོན་གྱི་རྒྱང་བསྒྲགས་ཉན་
པས་མ་ཚད། རྩོམ་རིག་བརྩམས་ཆོས་ཀྱང་ལྟ་བ་དེའི་ཐོག་ནས་མི་རྣམས་ཀྱིས་
རྩོམ་རིག་ལ་ཚགས་པར་ལྟ་ཀློག་དང༌། གསར་འགྱུར་དང་སྐབས་དོན་གྱི་རྒྱང་
བསྒྲགས་ཉན་ པ་ དང༌། མི་ འདྲ་བས་དགོས་འདུན་བཅངས་ཡོད་ པ་ གསལ་
བཤད་བྱས་ཡོད། དགོས་འདུན་དེ་རིགས་ནི་སྤྲོ་སྣང་ངང་ལྟ་བའི་རང་བཞིན་
ལྡན་པ་ཞིག་ཡིན་ཞིང་། མི་རྣམས་ཀྱིས་རྩོམ་རིག་ལ་སྤྲོ་སྣང་ལྡན་པའི་ངང་ལྟ་
བའི་རང་བཞིན་གྱི་དགོས་འདུན་བཅངས་པ་དེ་ནི་ཕྱོགས་མང་ པོའི་ ཐད་ཀྱི་
འབྲེལ་བ་ཡོད་པ་ཞིག་ཡིན། འཛམ་གླིང་ཐོག་སྒྱུ་རྩལ་གྱི་བརྩམས་ཆོས་གྲགས་
ཅན་དག་ནི་རེ་རེ་བཞིན་ཚང་མར་ཆབ་སྲིད་ཀྱི་རྟགས་མཚན་ཤུགས་ཆེར་ལྡན་པ་
ཞིག་མ་ཡིན། བརྩམས་ཆོས་ཀྱི་ཕྱོགས་ལྷུང་རང་བཞིན་ལ་ཞིབ་དཔྱད་བྱེད་པའི་
ཚེ་ངེས་པར་དུ་རྩོམ་རིག་དང་སྟེང་གི་བཀོད་པའི་འདུ་ཤེས་འཛིན་སྟངས་གཞན་
གྱིས་བརྩི་སྲུང་བྱེད་པའི་སྤྱིའི་ཆོས་ཉིད་ལ་བསམ་གཞིགས་བྱེད་དགོས་པ་མ་ཟད།
ད་དུང་འདུ་ཤེས་འཛིན་སྟངས་གཞན་དང་མི་འདྲ་བའི་རྩོམ་རིག་གི་དམིགས་
བསལ་གྱི་ཆོས་ཉིད་ལ་ཡང་བསམ་བློ་གཏོང་དགོས། ལེ་ཉིན་གྱིས་“རྩོམ་རིག་བྱ་
གཞག་གིས་དེ་བས་ཀྱང་འགྱུར་མེད་ཀྱི་སྒོ་ནས་ཆ་སྙོམས་དང༌། འདྲ་མཚུངས།
ཉུང་བས་མང་བར་བརྩི་བཀུར་བྱེད་པ་བཅས་གཏན་ནས་བྱེད་མི་རུང་བ་ནི་རྩོད་
བྲལ་རེད། རྩོམ་རིག་བྱ་གཞག་དེས་ངེས་པར་དུ་རང་སོ་སོའི་གསར་རྩོམ་རང་
བཞིན་དང་རང་གི་དགའ་ཞེན་བྱེད་ཡུལ་ཡངས་ཤིང་རྒྱ་ཆེ་བ་ཞིག་ཡོང་བ་དང་།
བསམ་བློ་དང་འཆར་སྒོ། རྣམ་པ་དང་ནང་དོན་བཅས་ཀྱི་ཐད་འགྲོ་ལམ་ཡངས་
ཤིང་རྒྱ་ཆེ་བ་ཞིག་ཡོང་བའི་འགན་ལེན་བྱེད་དགོས་” ཞེས་གསུངས། ལེ་ཉིན་
གྱིས་རྩོམ་རིག་དེ་ངེས་པར་དུ་ཏང་གི་བྱ་གཞག་གི་ཆ་ཤས་ཤིག་ཏུ་འགྱུར་བ་བྱེད་
རྒྱུའི་རྩ་དོན་འདོན་པ་གནང་བ་དང་དུས་མཚུངས། ང་ཚོར་ངེས་པར་དུ་རྩོམ་
རིག་གི་དམིགས་ བསལ་ རང་བཞིན་ལ་དོ་ སྣང་ གང་ གཟབ་བྱེད་ དགོས་ པའི་
505



རྩོམ་རིག་རྣམ་བཤད།
བསླབ་བྱ་ནན་ཏན་གནང་བ་རེད། ཏེང་ཞའོ་ཕིང་གིས་“ རྩོམ་རིག་སྒྱུ་རྩལ་གྱི་
རྩོམ་རིག་ཕུལ་བྱུང་དང་འཁྲབ་སྟོན་སྒྱུ་རྩལ་གྱི་གྲུབ་འབྲས་ཕུལ་བྱུང་གསར་
བསྐྲུན་བྱེད་ཐུབ་པ་ཞིག་ཡོང་བ་བྱེད་དགོས་པ་ལས། བཀའ་འབེབས་བཀོད་
འདོམས་བྱེད་རྒྱུ་མེད་པ་དང༌། རྩོམ་རིག་སྒྱུ་རྩལ་དེ་གནས་སྐབས་དང༌། ཞིབ་
ཕྲ་ཐད་ཀ་བཅས་ཀྱི་ཆབ་སྲིད་ཀྱི་ལས་འགན་ལ་བསྟུན་དགོས་རྒྱུའི་བླང་བྱ་འདོན་
རྒྱུ་མེད་”ཅེས་དང་ཡང་ཁོང་གིས་“ རིག་རྩལ་གསར་རྩོམ་དང་རིག་རྩལ་སྐོར་གྱི་
སྐྱོན་ཡོན་བརྗོད་པའི་ཁྱབ་ཁོངས་ནང་སྲིད་འཛིན་ཐོག་ནས་བཀའ་འབེབས་
པའི་རིགས་ངེས་པར་དུ་མེད་པ་བཟོ་དགོས། གལ་ཏེ་བྱེད་སྟངས་དེ་ཏང་གི་
འགོ་ཁྲིད་རྒྱུན་འཁྱོངས་བྱེད་པ་ཞིག་ཏུ་བརྩིས་ན་དེའི་འབྲས་བུར་བྱ་བའི་ལྡོག་
ཕྱོགས་ལ་འགྲོ་བ་ལས་འོས་མེད་” ཅེས་གསུངས། བརྩམས་ཆོས་ཀྱི་བསམ་བློའི་
ཕྱོགས་ལྷུང་ལ་སྐྱོན་ཡོན་བརྗོད་པའི་སྐབས་སུ་ངེས་པར་དུ་བརྩམས་ཆོས་དེས་སྒྱུ་
རྩལ་གྱི་གཟུགས་བརྙན་བརྒྱུད་དེ་མཚོན་པར་བྱས་ཡོད་པའི་ནང་དོན་དང་སྤྱི་
ཚོགས་ཀྱི་དོན་སྙིང་ལ་དབྱེ་འབྱེད་དང་ཞིབ་འཇུག་བཅས་བྱས་ཏེ་ལེགས་ཆ་དང་
ཞན་ཆ། བླང་དོར་གྱི་ཕྱོགས་ཅི་ཡོད་ཤེས་རྟོགས་བྱེད་དགོས་པ་མ་ཟད། སྤྱི་
ཚོགས་ཀྱི་འཚོ་བ་དངོས་དང་མཐུན་ཞིང༌། གསོན་ཉམས་ལྡན་པ་དང་ཡིད་
དབང་འཕྲོག་པའི་སྒྱུ་རྩལ་གྱི་ཐོག་ནས་འཚོ་བ་སྙིང་བསྡུས་བྱས་ཏེ་སྤྱི་ཚོགས་ཀྱི་
འཚོ་བ་ཕུན་སུམ་ཚོགས་པོ་དེའི་དཔེ་རིས་དང་། ཡང་ན་འཚོ་བའི་ངོ་བོའི་
ཕྱོགས་འགའ་ཤས་ཐེར་འདོན་བྱས་ཡོད་མེད་ལ་ལྟ་དགོས་ལ། ཡང་མི་དམངས་
མང་ཚོགས་ཀྱི་རེ་འདོད་དང་ཕུགས་བསམ། མི་དམངས་ཀྱི་བསམ་པའི་དགོས་
མཁོ་སྐོང་ཐུབ་ཐབས་བྱས་ཡོད་མེད་ལ་ཡང་ཞིབ་དཔྱད་བྱེད་དགོས། །
རྩོམ་རིག་གི་ཐོག་ནས་མཚོན་པའི་སྤྱི་ཚོགས་ཀྱི་འཚོ་བ་དེ་རྒྱ་ཆེ་ཞིང་གཏིང་
ཟབ་པ་དང༌། ལོ་རྒྱུས་དུས་རིམ་སོ་སོའི་ནང་འགྱུར་ལྡོག་མང་བ། སྐྱེས་སྟོབས་
ཀྱི་དཔལ་འབར་བའི་བྱ་དངོས་སྣ་ཚོགས་ཡོད་པ་ཞིག་ཡིན་ལ། ཚད་མཐོའི་
དངོས་པོའི་དཔལ་ཡོན་དང་བསམ་པའི་དཔལ་ཡོན། དེ་མིན་གནའ་རབས་ཀྱི་
506



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
སྤྱི་ཚོགས་འཚོ་བ་དང་། ཡང་ན་ད་ལྟའི་ཆབ་སྲིད་ཀྱི་འཚོ་བ་དང་འབྲེལ་བ་དམ་
ཟབ་ཡོད་པའི་ཕྱོགས་སྣ་ཚོགས་པ་ཞིག་བྲིས་ཡོད་རྐྱེན། བརྩམས་ཆོས་དེ་དག་གི་
བསམ་བློའི་ཕྱོགས་ལྷུང་ནི་ཤིན་ཏུ་རྙོག་དྲ་ཆེ་བ་ཞིག་ཡིན་ཞིང་། བརྩམས་ཆོས་
འགའ་རེས་འཚོ་བའི་དཔེ་རིས་འབྲི་བ་དེ་དག་ད་ལྟའི་ཆབ་སྲིད་དང་ཡང་ན་
ཆབ་སྲིད་དང་ཐད་ཀའི་འབྲེལ་བ་དམ་པོ་ཡོད་ཅིང་། རྩོམ་པ་པོས་ད་ལྟའི་ཆབ་
སྲིད་ལ་འཛིན་པའི་རྣམ་འགྱུར་དང་གདེང་འཇོག་གསལ་མཚོན་བྱས་ཡོད་པ་
དང་། ཡང་འགའ་རེས་བརྩམས་ཆོས་ནང་དུ་ད་ལྟའི་ཆབ་སྲིད་ལས་བརྗོད་དོན་
རྒྱང་རིང་ཙམ་གནས་པ་དང་། འགའ་རེས་གནའ་རབས་ཀྱི་འཚོ་བ་འབྲི་བ་
བརྒྱུད་དེ་ད་ལྟའི་གནས་ཚུལ་ལ་ཟུར་ཟ་དང་ཤུགས་བསྟན་བྱེད་ཀྱི་ཡོད། འོན་
ཏེ་དེ་དག་ཚང་མར་བསམ་བློའི་ཕྱོགས་ལྷུང་མེད་པ་ཞིག་གཏན་ནས་མ་ཡིན་པར་
བསམ་བློའི་ ཕྱོགས་ ལྷུང་དེ་ མི་ ཚེ་ དང་། ལོ་ རྒྱུས། མཛའ་ མཐུན། མཛའ་
སེམས་དང་མི་གཤིས། ཀུན་སྤྱོད་སོགས་ཀྱི་གནད་དོན་ཐད་འཛིན་པའི་ལྟ་ཚུལ་
ནས་མཚོན་པར་བྱས་ཡོད་པ་རེད། དེར་བརྟེན་བརྩམས་ཆོས་ཀྱི་བསམ་བློའི་
ཕྱོགས་ལྷུང་ལ་དབྱེ་ཞིབ་བྱེད་སྐབས་ངེས་པར་དུ་བརྩམས་ཆོས་དེ་ལས་འདོན་
སྤྲོད་བྱས་ པའི་འཚོ་བའི་བརྗོད་དོན་ལ་གཞིགས་ཏེ་ཞིབ་ཕྲའི་དབྱེ་ཞིབ་བྱེད་
དགོས་ལ། ཕྱི་རོལ་ཡུལ་གྱི་རང་བཞིན་ཆབ་སྲིད་ཀྱི་ཚད་གཞི་རྒྱུན་འཁྱོངས་བྱས་
ཏེ་རྩོམ་རིག་སྣ་ཚོགས་ཀྱི་བསམ་བློའི་ཕྱོགས་ལྷུང་ཆེས་རྙོག་འཛིང་ཆེ་བ་དེ་དག་
ལའང་ཞིབ་དཔྱད་བྱེད་དགོས་པ་རེད། མའོ་ཙེ་ཏུང་གིས་“ང་ཚོའི་རེ་འདུན་ནི་
ཆབ་སྲིད་དང་སྒྱུ་རྩལ་གཅིག་གྱུར་ཡོང་བ་དང་ནང་དོན་དང་རྣམ་པ་གཅིག་གྱུར་
ཡོང་བ། གསར་བརྗེའི་ཆབ་སྲིད་ཀྱི་ནང་དོན་དང་ཕུན་སུམ་ཚོགས་གང་ཐུབ་
བྱེད་དགོས་པའི་སྒྱུ་རྩལ་གྱི་རྣམ་པ་གཅིག་གྱུར་ཡོང་བ། གསར་བརྗེའི་ཆབ་སྲིད་
ཀྱི་ནང་དོན་དང་ཕུན་སུམ་ཚོགས་གང་ཐུབ་བྱེད་དགོས་པའི་སྒྱུ་རྩལ་གྱི་རྣམ་པ་
གཅིག་གྱུར་ཡོང་བ་བཅས་བྱེད་རྒྱུ་དེ་རེད་” ཅེས་གསུངས། ང་ཚོའི་རྩོམ་རིག་ནི་
སྤྱི་ཚོགས་རིང་ལུགས་ཀྱི་རྩོམ་རིག་ཡིན་པ་དེས་རྩོམ་རིག་གི་ངོ་བོ་ཐག་གཅོད་
507



རྩོམ་རིག་རྣམ་བཤད།
བྱས་ཡོད་ པས་ བརྩམས་ཆོས་ཀྱི་བརྗོད་བྱའི་ ཐད་གསར་བརྗེའི་ཁེ་ ཕན་ རང༌
བཞིན་གསལ་མཚོན་བྱེད་དགོས་པ་དང་། བརྩམས་ཆོས་ཀྱི་བསམ་བློའི་ཕྱོགས་
ལྷུང་ལ་དཔྱད་ཞིབ་བྱེད་པའི་སྐབས་སུ་བརྩམས་ཆོས་ཀྱི་བརྗོད་དོན་གྱི་དངོས་
ཡོད་རང་བཞིན་མཐོང་དགོས་པ་མ་ཟད། དུས་མཚུངས་“ གཞི་རྩའི་རྩ་དོན་
བཞི་” དང༌ མཐུན་ ཡོད་ མེད་ ལ་ ཞིབ་ བཤེར་ ཡང་ བྱེད་ དགོས་ པ་ ཞིག་ ཡིན།
མདོར་བསྡུས་ན། བརྩམས་ཆོས་ཁྲོད་ཀྱི་ཕྱིར་མཚོན་པའི་བསམ་བློའི་དོན་སྙིང་
དང་ཚོར་འདུའི་རྣམ་འགྱུར་ལ་ཟེར། བརྩམས་ཆོས་ཀྱི་བསམ་བློའི་ནང་རྩོམ་པ་
པོའི་ལྟ་བ་དང་། བརྩམས་ཆོས་ ཁྲོད་ཀྱི་བསམ་བློ་གཉིས་འདུས་ཡོད་པ་དང་
རྩོམ་པ་པོའི་ལྟ་བ་ནི་གཟུགས་བརྙན་ལ་བརྟེན་ནས་འཚོ་བར་ཤེས་རྟོགས་དང་
དཔྱད་བརྗོད་བྱེད་པའི་སྐབས་སུ་ངམ་ངམ་ཤུགས་ནས་བསྟན་པའི་བསམ་བློའི་
ཕྱོགས་ཞེན་ལ་ཟེར་བ་དང་། བརྩམས་ཆོས་ལས་མཚོན་པའི་དགོངས་དོན་ནི་
བརྩམས་ཆོས་ཀྱི་གཟུགས་བརྙན་མ་ལག་ལས་དངོས་སུ་མཚོན་པའི་བསམ་བློ་ལ་
ཟེར། ཀློག་པ་པོར་མཚོན་ན། བརྩམས་ཆོས་ཀྱི་བསམ་བློའི་རང་བཞིན་ཞེས་པ་
ནི་བརྩམས་ཆོས་ཀྱི་བསམ་བློའི་སློབ་གསོའི་ནུས་པ་ལ་ཟེར། །
རྩོམ་རིག་གི་བསམ་བློའི་ཕྱོགས་ཞེན་དང་ཚོར་འདུའི་རྣམ་འགྱུར་དེ་སྤྱི་
མཚན་གྱི་རྣམ་པ་ལ་བརྟེན་ནས་ཐད་ཀར་བརྗོད་པ་ཞིག་མ་ཡིན་པར། གཟུགས་
བརྙན་དང་བྱུང་རིམ། ཁོར་ཡུག་དང་མི་སྣ་བཅས་ཞིབ་འབྲི་བྱས་པ་བརྒྱུད་ནས་
ངང་གིས་མཚོན་པ་ཞིག་ཡིན་པས་དེར་གཟུགས་བརྙན་གྱི་བསམ་བློ་ཞིག་དང་སྒྱུ་
རྩལ་གྱི་བསམ་བློ་ཞིག་ཡོད་པར་བལྟ་དགོས་ལ། བསམ་བློའི་ཚད་གཞིའི་སྟེང་
དཔྱད་བརྗོད་བྱེད་སྐབས་བརྩམས་ཆོས་དེས་སྤྱི་ཚོགས་དང་ལོ་རྒྱུས་ཀྱི་འཕེལ་
རྒྱས་ལ་སྐུལ་འདེད་ཀྱི་ནུས་པ་ཅི་འདྲ་ཞིག་ཐོན་ཡོད་པ་དང༌། མི་དམངས་ཀྱི་ཁེ་
ཕན་དང་མཐུན་མི་མཐུན། མི་དམངས་ཀྱི་འདོད་བློ་མཚོན་ཡོད་མེད་ཀྱི་ཚད་
གཞི་ལ་བརྟག་དཔྱད་བྱེད་དགོས། དེ་ཡང་བྱེ་བྲག་ཏུ་དབྱེ་ན།
Dའཚོ་བའི་དངོས་ཡོད་རང་བཞིན་མཚོན་པར་བྱེད་དགོས།
508



ལེའུ་བཞི་པ།: རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
རྩོམ་པ་པོས་ད་ལྟའི་དངོས་ཡོད་འཚོ་བར་འཛིན་པའི་རྣམ་འགྱུར་ལ་ལྟ་
དགོས་པ་སྟེ། དུས་རབས་ཀྱི་འཚོ་བ་དངོས་དེ་ཇི་མ་ཇི་བཞིན་བྲིས་ཤིང་འཚོ་
བའི་ངོ་བོ་གསལ་མཚོན་བྱས་ཡོད་དམ། ཡང་ན་འཚོ་བའི་ངོ་བོ་དེ་རྫུན་བཟོ་
དང་འཁྱོག་བཤད་བྱས་ཡོད། དུས་རབས་ཀྱི་འཚོ་བའི་ནང་གནས་པའི་འགལ་
བའི་དངོས་གཞི་མཐོང་བར་བྱས་ཡོད་དམ། ཡང་ན་འགལ་བ་དེ་དག་ལས་གང་
ཐུབ་ཀྱིས་གཡོལ་ཐབས་བྱས་ཡོད་པའི་གནད་དོན་དེ་དག་ནས་མངོན་ཚུལ་མི་
འདྲ་བ་གཉིས་མཐོང་ཐུབ་པ་སྟེ། འཇིག་རྟེན་གྱི་ལྟ་ཚུལ་དང་སྒྱུ་རྩལ་གྱི་ལྟ་ཚུལ་
ཡིན་ཞིང༌། དེས་རྩོམ་པ་པོའི་བསམ་བློའི་ མཐོ་ཚད་མངོན་ཐུབ་པ་མ་ཟད།
བརྩམས་ཆོས་དེའི་བླ་སྲོག་ཀྱང་ཐག་གཅོད་བྱེད་ཀྱི་ཡོད། །
སྤྱི་ཚོགས་རིང་ལུགས་ཀྱི་དེང་རབས་ཅན་བཞི་འཛུགས་བསྐྲུན་བྱེད་པའི་
ལོ་རྒྱུས་ ཀྱི་ དུས་ རབས་ གསར་ པའི་ ནང༌ དུ་ དཔོན་ ཉམས་ རིང་ ལུགས་ དང་།
བཀས་བཀོད་རྒྱུད་འཛིན་གྱི་སྲིད་དབང་སྒེར་གཅོད་བྱེད་པའི་ལམ་ལུགས་ཀྱི་
ལྷག་འཕྲོ་དང༌། ཁྱད་དབང་གི་བསམ་བློ་རེངས་པོར་གྱུར་བའི་སྣང་ཚུལ་དང་།
བཤུ་གཞོག་གྲལ་རིམ་གྱི་བསམ་བློ་དང་ཐོན་སྐྱེད་ཆུང་བ་བྱེད་མཁན་གྱི་རྙིང་ཞེན་
གུ་དོག་གི་བསམ་པའི་ ཤུགས་རྐྱེན། སྲིད་གཞུང་མེད་པའི་རིང་ལུགས་དང་།
ནང་དོན་རིང་ལུགས་མཐར་སོན་པའི་བཀག་རྒྱ་སོགས་གནས་ཡོད་ལ། འགལ་
རྐྱེན་དེ་དག་ནི་ཕྱི་རོལ་ཡུལ་གྱི་སྤྱི་ཚོགས་ཀྱི་སྣང་ཚུལ་ཞིག་ཡིན། གལ་ཏེ་རྩོམ་པ་
པོས་ཚོར་བ་སྐྱེན་པོས་འགལ་རྐྱེན་དེ་དག་ཤེས་རྟོགས་བྱུང་ཞིང་དཔའ་ངར་ཆེ་
སྐྱེད་དང་བློ་ཁོག་ཆེན་པོས་སྤྱི་ཚོགས་ཀྱི་འགལ་བ་དེ་དག་གི་དངོས་གཞི་རྩོམ་
འབྲི་བྱས་ཏེ་མི་དམངས་མང་ཚོགས་ཀྱིས་སྒྱིད་ལུག་གི་སྣང་ཚུལ་དེ་རིགས་ལ་
འཐབ་རྩོད་བྱེད་པའི་དུས་རབས་ཀྱི་སྙིང་སྟོབས་མངོན་ཡོད་ཚེ་བརྩམས་ཆོས་
དེའི་བསམ་བློའི་ཕྱོགས་ལྷུང་ནི་བསྡུ་ལེན་བྱེད་འོས་པ་ཞིག་ཡིན། །
འདིར་ད་དུང་བསྔགས་བརྗོད་དང་ཐེར་འདོན་གྱི་གནད་དོན་ཞིག་ཡོད།
སྤྱི་ཚོགས་ཀྱི་དངོས་ཡོད་འབྲེལ་བ་དང་། འགལ་ཟླའི་རྣམ་པ་ཇི་བཞིན་དུ་འབྲི་
509



རྩོམ་རིག་རྣམ་བཤད།
བ་དང་། བརྗོད་བྱའི་ཐད་བསྔགས་བརྗོད་གཙོ་བོར་བྱས་ན་འགྲིག་ལ། ཐེར་
འདོན་བྱ་རྒྱུ་གཙོ་བོར་བྱས་ནའང་འགྲིག་པ་མ་ཟད། བསྔགས་བརྗོད་དང་ཐེར་
འདོན་མཉམ་བསྲེས་བྱས་ཏེ་འབྲི་ནའང་ཆོག་ པ་ ཞིག་ ཡིན་ མོད། བསྔགས་
བརྗོད་དང་ཐེར་འདོན་ནི་བརྩམས་ཆོས་ཀྱི་བསམ་བློའི་ཕྱོགས་ལྷུང་ལ་བརྡར་ཤ་
གཅོད་པའི་གཞི་འཛིན་ས་ཞིག་མ་ཡིན་པར་ཆེས་གལ་ཆེ་བ་ཞིག་ནི་རྩོམ་པ་པོས་
ལང་ཕྱོགས་དང་རྣམ་འགྱུར་ཅི་འདྲ་ཞིག་གི་ཐོག་ནས་བསྔགས་བརྗོད་དང་ཐེར་
འདོན་བྱས་ཡོད་དང༌། བསྔགས་བརྗོད་དང་ཐེར་འདོན་བྱས་པའི་བྱ་དངོས་དེ་
དག་སྤྱི་ཚོགས་ཀྱི་གནས་ཚུལ་དངོས་ཏག་ཏག་ཅིག་མཚོན་ཡོད་མེད་ལ་ལྟ་དགོས་
ལ་ཕྱོགས་ལྷུང་རང་བཞིན་གྱི་རེ་དོན་དང་དངོས་ཡོད་རང་བཞིན་གྱི་རེ་དོན་དང་
རྦད་དེ་གཅིག་གྱུར་བྱུང་ཡོད་མེད་ལ་ཡང་བལྟ་དགོས་པ་ཞིག་ཡིན།
ེརྩོམ་རིག་གི་བསམ་བློའི་ཕྱོགས་ལྷུང་ལ་ཡར་ཐོན་གྱི་དོན་སྙིང་ལྡན་ཡོད་
མེད་ལ་ལྟ་དགོས། །
བརྩམས་ཆོས་ནི་དུས་རབས་ཀྱི་དུང་སྒྲ་དང་མི་དམངས་ཀྱི་སྙིང་གཏམ་
ཡིན་སྟབས་མི་དམངས་ཀྱི་ཕུགས་བསམ་དང་རེ་དོན་མཚོན་ དགོས་ པ་དང་།
དམིགས་ཡུལ་དེ་མངོན་འགྱུར་ཆེད་རྩོམ་པ་པོ་ངེས་པར་དུ་འཚོ་བ་དངོས་ཀྱི་ནང་
དུ་ཞུགས་ནས། ལྟ་སྦྱོང་ཞིབ་མོ་དང་ཞིབ་འཇུག་གང་ལེགས་བྱས་ཏེ་མང་ཚོགས་
ཀྱིས་ཐུགས་འཁུར་གནང་ བའི་ གནད་དོན་རྣམས་འདོན་ ཕོད་པ་དང་། མི་
དམངས་རྣམས་ཀྱི་སེམས་གཏིང་གི་སྐད་ཆ་ཤོད་ཕོད་པ་ཞིག་བྱེད་དགོས། །
དེར་བརྟེན་བརྩམས་ཆོས་དེས་མི་དམངས་མང་ཚོགས་ལ་སྤྱོད་ཚུལ་ཅི་
འདྲ་ཞིག་བཟུང་ཡོད་པ་དང་། མི་དམངས་ཀྱི་ཁེ་ཕན་དང་རེ་དོན་མཚོན་ཡོད་
མེད་ལ་ཞིབ་བཤེར་བྱ་རྒྱུ་དང་ལྟ་རྟོགས་བྱེད་དགོས་པ་རེད། བློ་མཐུན་མའོ་ཙེ་
ཏུང་གིས་“འབྱོར་མེད་གྲལ་རིམ་གྱིས་སྔ་དུས་ཀྱི་རྩོམ་རིག་དང་སྒྱུ་རྩལ་གྱི་རྩོམ་
རིག་རྣམས་ལ་ལྟ་དུས་ཐོག་མར་ངེས་པར་དུ་དེ་ཚོས་མི་དམངས་ལ་སྤྱོད་ཚུལ་
གང་འདྲ་ཞིག་བཟུང་ཡོད་པ་དང་། ལོ་རྒྱུས་ཐོག་ལ་ཡར་ཐོན་གྱི་དོན་སྙིང་ཐོན་
510



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར། །
ཡོད་མེད་ལ་བལྟས་ནས་སོ་སོར་སྤྱོད་ཚུལ་མི་འདྲ་བ་རེ་བཟུང་དགོས་ཀྱི་རེད་”
ཅེས་གསུངས། དེས་ན་དེང་རབས་ཀྱི་བརྩམས་ཆོས་ལ་ཡང་སྔར་བཞིན་རྩ་དོན་
དེ་གཞིར་བཟུང་དགོས་པ་རེད། །
བརྩམས་ཆོས་ཀྱིས་མི་དམངས་མང་ཚོགས་ཀྱི་ཁེ་ཕན་དང་རེ་དོན་མཚོན་
པར་བྱས་ཡོད་ཕྱིན་དེས་རང་བཞིན་དུ་སྤྱི་ཚོགས་ལ་ཡང་དགེ་མཚན་ལྡན་པའི་
ཕན་ནུས་ཆེན་པོ་ཞིག་ཐོན་གྱི་ཡོད། དེར་བརྟེན་བརྩམས་ཆོས་ཀྱིས་མ་མཐར་
ཡང་ཕན་ནུས་རང་བཞིན་འདི་འདྲ་འགའ་ཤས་ཐོན་གྱི་ཡོད་པ་སྟེ་མང་ཚོགས་ཀྱི་
དཔའ་ངར་ལ་སྐུལ་སློང་བྱེད་ཐུབ་པ་དང་། མི་དམངས་མང་ཚོགས་ཀྱི་སྙིང་
སྟོབས་འཕེལ་ཐུབ་པ། མཐུན་སྒྲིལ་དང་བློ་གཅིག་སེམས་གཅིག་གི་སྒོ་ནས་དེང་
རབས་ཅན་བཞི་ མངོན་འགྱུར་བྱེད་པ་དང༌། སྤྱི་ཚོགས་ རིང་ལུགས་ཀྱི་ཚད་
མཐོའི་དངོས་པོའི་དཔལ་ཡོན་དང་བསམ་པའི་དཔལ་ཡོན་འཛུགས་བསྐྲུན་བྱ་
རྒྱུའི་ཐད་ཡར་སྐུལ་བ་ཞིག་བྱེད་ཐུབ་པ་དང་གཅིག་མང་ཚོགས་རྣམས་ཀྱི་ཡང་
དག་པའི་སྒོ་ནས་སྤྱི་ཚོགས་དང་མི་ཚེ་སྐྱེལ་ཚུལ་ལ་ངོས་འཛིན་དབྱེ་འབྱེད་བྱེད་
པའི་གོ་རྟོགས་གོང་མཐོར་གཏོང་བ་དང༌། རྗེས་ལུས་དང་སྒྱིད་ལུག་བག་འཁུམ་
གྱི་སྤྱི་ཚོགས་སྣང་ཚུལ་ལ་འཐབ་རྩོད་བྱེད་ཐུབ་པ་དང་གཉིས། མི་དམངས་ཀྱི་
བསམ་པའི་ཡུལ་ཁམས་དང་ཀུན་སྤྱོད་མཐོར་འདེགས་དང་བསམ་པའི་འཚོ་བ་
ཕུན་སུམ་ཚོགས་སུ་བཏང་སྟེ་ཁོ་ཚོ་ལུས་སེམས་གཉིས་བདེ་ཡོང་བར་ཡར་སྐུལ་
བྱེད་རྒྱུ་དང་གསུམ་བཅས་ཡིན།
བརྩམས་ཆོས་ཀྱི་ཕྱོགས་ལྷུང་རང་བཞིན་དང་སྒྱུ་རྩལ་གྱི་རྣམ་པར་དཔྱད་
ཞིབ་བྱེད་པའི་སྐབས་སུ་ཐུའོ་ལུའུ་ཚོ་ཅིས་བཏོན་པའི་“ ཆབ་སྲིད་ནི་མར་ཁེ་སི་
རིང་ལུགས་ཀྱི་ཆབ་སྲིད་རེད། སྒྱུ་རྩལ་ནི་འབྱོར་ལྡན་གྲལ་རིམ་གྱི་སྒྱུ་རྩལ་རེད་”
ཅེས་པའི་ལྟ་ཚུལ་དེ་འདྲ་ཞིག་མི་འཛིན་པར་ཆབ་སྲིད་དང་སྒྱུ་རྩལ་གཅིག་གྱུར་
ཡོང་བ་དང་། ནང་དོན་དང་རྣམ་པ་གཅིག་གྱུར་ཡོང་བའི་ངོས་འཛིན་ཡང་
དག་པ་ཞིག་བྱེད་དགོས། དེ་མིན་བརྩམས་ཆོས་ཀྱི་་མཛེས་དཔྱོད་ནུས་པ་དེ་
511



རྩོམ་རིག་རྣམ་བཤད།
བརྩམས་ཆོས་ཀྱི་བསམ་བློར་གདེང་འཇོག་བྱེད་པའི་ཚད་གཞི་ཞིག་ཡིན་དགོས།
བརྩམས་ཆོས་དེར་ཡར་ཐོན་གྱི་བློ་དང་སྔོན་ཐོན་གྱི་དོན་སྙིང་ལྡན་ཡོད་མེད།
ཀློག་པ་པོར་ཡར་ཐོན་དང་མཛེས་ཚོར་བསྟེར་ཐུབ་མིན་ནི་བརྩམས་ཆོས་ཀྱི་
བསམ་བློའི་རིན་ཐང་གཞལ་བྱེད་ཀྱི་ཚད་གཞི་གལ་ཆེན་ཞིག་ཡིན། མ་ཁེ་སི་
རིང་ལུགས་ཀྱི་རིག་པའི་ལྟ་བ་ལྟར་ན། རྩོམ་རིག་ནི་མི་རྣམས་ཀྱིས་འཚོ་བར་
ངོས་འཛིན་དང་འཚོ་བ་ལེགས་བཅོས་བྱེད་པར་རམ་འདེགས་བྱེད་པའི་ཐབས་
ཤེས་གལ་ཆེ་བ་ཞིག་ཏུ་བརྩིས་ཡོད་པ་རེད། །
4. སྒྱུ་རྩལ་གྱི་ཚད་གཞིའི་སྐོར། །
སྒྱུ་རྩལ་གྱི་ཚད་གཞི་ནི་དུས་རབས་རིམ་བྱུང་དུ་རྩོམ་རིག་གསར་རྩོམ་གྱི་
ཉམས་མྱོང་ནང་ནས་བསྲེགས་བཅད་བརྡར་གསུམ་དང་དྭངས་སྙིགས་ཕྱེ་སྟེ་
བྱུང་བ་ཞིག་ཡིན་པས། དེར་རྒྱུན་འཛིན་གྱི་རང་བཞིན་དང་ཡོངས་ཁྱབ་ཀྱི་རང་
བཞིན་ལྡན་ ཡོད། རྩོམ་ རིག་ གི་ དམིགས་ བསལ་ ཆོས་ ཉིད་ ལ་ གཞིགས་ ཏེ་
བརྩམས་ཆོས་ཀྱི་སྒྱུ་རྩལ་རང་བཞིན་ལ་གཤམ་གསལ་གྱི་དོན་འགའ་ཞིག་གི་ཐོག་
ནས་དཔྱད་ཞིབ་བྱས་ན་འདི་ལྟར་སྟེ།
སྒྱུ་རྩལ་གྱི་གཟུགས་བརྙན་བསྐྲུན་པ་དེ་དག་གསོན་ཉམས་ལྡན་ཞིང་
རྣམ་པ་མི་འདྲ་བ་མ་ ཟད། དཔེ་མཚོན་གྱི་རང་བཞིན་ལྡན་ཡོད་མེད་ལ་ལྟ་
དགོས། སྤྱི་ཚོགས་ཀྱི་འཚོ་བའི་རང་བཞིན་ནི་རྒྱ་ཆེ་ཞིང་ཕུན་སུམ་ཚོགས་པ་
དང་། མི་དང་མིའི་དབར་གྱི་འབྲེལ་བ་རྙོག་འཛིང་ཆེ་བ། མི་སྣ་སྣ་ཚོགས་པ་
ཞིག་ཡིན་པས་གཤིས་རྒྱུད་གཅིག་མཚུངས་སུ་གནས་པ་ཞིག་མེད་རྐྱེན་སྒྱུ་རྩལ་གྱི་
ཐོག་ནས་གཟུགས་བརྙན་གཅིག་སྡུད་དང་རྣམ་པ་མི་འདྲ་བའི་ཐོག་ནས་དེ་དག་
གི་ཁྱད་ཆོས་མངོན་གསལ་དོད་པོ་ཞིག་བྱུང་ཡོད་མེད་ལ་དོ་སྣང་བྱེད་དགོས།
རྩོམ་རིག་ནང་མི་སྣའི་གཟུགས་བརྙན་ཅི་འདྲ་ཞིག་བསྐྲུན་ཡོད་མེད་དེ་ནི་ཆེས་
གལ་ཆེ་བ་ཞིག་ཡིན་ཞིང་། མཁས་པ་མང་པོས་འདི་ལྟར་གསུངས་མྱོང་བ་སྟེ།
རྩོམ་པ་པོས་བརྩམས་ཆོས་ག་ཚོད་བྲིས་ཡོད་མེད་དེ་གྲུབ་འབྲས་ཀྱི་ཚད་བཟུང་ས་
512



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ir
ir ir
ir
ཞིག་མ་ཡིན་པར། དེ་བས་ཆེས་གལ་ཆེ་བ་ནི་མི་སྣ་ཅི་ཙམ་བྲིས་ཡོད་པ་དེ་ཡིན།
ཨ་Qཡིས་ཀྲུང་གོའི་དེང་རབས་རྩོམ་རིག་གི་ལོ་རྒྱུས་ཐོག་ཏུ་ལུའུ་ཞུན་གྱི་
གནས་བབ་གཏིང་ཡོད་པ་ལྟ་བུ་རེད། ནུབ་ཕྱོགས་ཀྱི་གྲགས་ཅན་རྩོམ་པ་པོ་
ཞིག་གིས་ “ གལ་ཏེ་སྙིང་དོན་ཞེས་པ་དེས་ངས་མི་སྣ་བསྐྲུན་རྒྱུར་ཤུགས་རྐྱེན་
ཐེབས་ཚེ་ངས་ སྙིང་དོན་ཞེས་པ་དེ་གང་ཞིག་ཡིན་པར་བསམ་བློ་རྩ་བ་ནས་
གཏོང་གི་མེད”ཅེས་གསུངས་པ་དེས་རྩོམ་པ་པོས་མི་སྣ་བསྐྲུན་རྒྱུ་དེ་གསར་རྩོམ་
བྱེད་པའི་དམིགས་ཡུལ་གཙོ་བོར་འཇོག་དགོས་ལུགས་བསྟན་པ་དང་། དེ་ལྟར་
མི་སྣའི་གཤིས་ཀ་ནི་རང་ཚུགས་རང་བཞིན་དུ་སྐྱེས་སྟོབས་ཀྱི་ནུས་པ་ལྡན་ཞིང་
རང་ཉིད་ཀྱི་གཤིས་ཀ་ལྟར་གཏམ་སྤྱོད་དང་། ཁོ་ཚོའི་ལས་དབང་དེ་རང་ཉིད་
ཀྱི་གཤིས་ཀར་གཞིགས་ནས་འཕེལ་རྒྱས་བཏང་ཡོད་མེད་ལ་ལྟ་དགོས་པ་མ་ཟད།
མི་སྣ་རྟོག་ཞིབ་བྱེད་སྐབས་མིག་བཙུམ་ནའང་དེ་ཡི་སྐད་སྒྲ་ཐོས་ཐུབ་པ་དང་
དེའི་བྱད་བཞིན་དང་།གཟུགས་དབྱིབས། རྐང་པའི་འདེགས་འཇོག། བགད་
མོ་དགོད་སྟངས། སྐད་ཆ་ཤོད་སྐབས་ཀྱི་ཡ་མཚན་ཅན་གྱི་བྱེད་སྟངས་སོགས་ .
མིག་ལམ་དུ་མཐོང་ཐུབ་པ་ལྟར་གྱི་རེ་འདུན་འདོན་དགོས་པ་རེད། །
(2 རྩོམ་རིག་གི་བརྩམས་ཆོས་ནི་ངེས་པར་དུ་མི་རྣམས་ཀྱི་བརྩེ་དུང་གི་
ཡུལ་ཁམས་རྩོམ་འབྲི་བྱས་ཏེ་རྩོམ་པ་པོའི་དགའ་སྡང་དང་སྐྱོ་སྤྲོ་བརྒྱུད་བསྒྲགས་
བྱེད་ཀྱི་ཡོད་པར་བརྟེན་ཡིད་འགུགས་པའི་ནུས་ཤུགས་ལྡན་དགོས། ཕ་རན་
སིའི་སྐད་གྲགས་ལྡན་པའི་དངོས་ཡོད་རིང་ལུགས་ཀྱི་སྒྱུ་རྩལ་མཁས་དབང་ལོ་
ཏན་གྱིས་ “ སྒྱུ་ རྩལ་ ནི་ ཆགས་ སྣང་ གི་ བསམ་ཚུལ་ དེ་ རང་ རེད་” ཅེས་ དང༌།
“གལ་ཆེ་བའི་གནད་དོན་ནི་སེམས་འགུལ་ཐེབས་པ་དང་། དགའ་ཞེན། རེ་བ།
བླ་འདར་བ་བཅས་ཡིན་” ཞེས་ གསུངས་ལ། སྐུ་ཞབས་ལུའུ་ཞུན་ གྱིས་ཀྱང་
“དགའ་བའི་དགོད་སྒྲ་དང་ཁྲོ་བའི་ངན་སྨྲས་ལས་བརྩམས་ཆོས་གྲུབ་པ་ཡིན་”
ཞེས་གསུངས་པ་དང༌། རང་རྒྱལ་གནའ་དུས་ཀྱི་རྩོམ་རིག་གཞུང་ལུགས་དཔྱད་
བརྗོད་མཁས་ ཅན་ལེའུ་ཞོའུ་ ཡིས་ “ དགའ་ སྣང་ གླེང་ དུས་ དགོད་ སྒྲ་ ལྷན་ དུ་
513



རྩོམ་རིག་རྣམ་བཤད།
ཞུགས། སེམས་སྡུག་ཤོད་དུས་ངུ་སྒྲ་འབྲལ་མེད་ཤོར” ཞེས་གསུངས་པ་དང་།
ཨེན་ཀེ་སིས་“རྣམ་པ་དང་བྱུང་རིམ་ལས་ངམ་ངམ་ཤུགས་ཀྱིས་ཕྱིར་མཚོན་པ་
ཞིག་ཡིན་དགོས་པ་ལས་དེ་དམིགས་སུ་བཀར་ནས་སྟོན་དགོས་པ་ཞིག་མ་ཡིན་”
ཞེས་གསུངས་པ་དེ་དག་ལས་བརྩམས་ཆོས་ནང་མི་སྣའི་བརྩེ་དུང་གི་ཡུལ་ཁམས་
དང་ཆགས་སྡང་སོགས་གསལ་སྟོན་བྱེད་རྒྱུ་ནི་ཆེས་གལ་ཆེ་བའི་གྲུབ་ཆ་ཞིག་ཡིན་
པ་གསལ་བཤད་གནང་ཡོད།
3)སྒྱུ་རྩལ་གྱི་ཁྱད་ཉམས་དང་བརྗོད་དོན་རྣམ་པ་གཉིས་གཅིག་གྱུར་ཡོང་
བ་བྱ་རྒྱུ་དེ་ནི་བརྩམས་ཆོས་ཀྱི་སྐྱོན་ཡོན་བརྗོད་པའི་ཚད་གཞི་གལ་ཆེ་བ་ཞིག་
ཡིན་དགོས། ཕུལ་བྱུང་གི་བརྩམས་ཆོས་ཤིག་ཡིན་ཕྱིན་ཐོག་མར་བརྗོད་བྱའི་
ཐད་ཆ་ལག་ཆ་ཚང་ཞིག་ཡོང་བ་བྱེད་དགོས་པ་སྟེ། ལྟེ་བའི་བསམ་པ་དང༌། མི་
སྣའི་གཟུགས་བརྙན། ཁོར་ར་ཁོར་ཡུག་སོགས་འབྲི་དགོས་པ་མ་ཟད། བརྗོད་
དོན་དེ་དག་ཀྱང་སྒྱུ་རྩལ་གྱི་ཉམས་འགྱུར་ལ་བརྟེན་ནས་གསལ་སྟོན་བྱེད་དགོས་
པ་རེད། དེས་ན་མིའི་སྣང་ཚུལ་དང་བྱ་བའི་ གནས་ཚུལ། ཐོག་མའི་ འགོ་
འཛུགས་དང་བར་གྱི་འཕེལ་རིམ། མཇུག་གི་མཐའ་འབྲས། གོང་འོག་མཐུད་
སྦྱོར་དང་ཚིག་སྦྱོར་སོགས་ཆ་ལག་ཡོངས་སུ་རྫོགས་པ་བྱས་ཏེ་རྒྱུ་ཆ་བདམས་
གསེས་དང་། ཕྱོགས་བསྡུས། བསྐྱུར་བ། མཐུད་སྦྱོར། གསར་སྣོན། བསྒྱུར་
བཅོས། སྙིགས་དོར་བཅུད་ལེན། རྫུན་སྤོང་བདེན་འཛིན། འདི་ནས་དེ་ཤེས།
ཕྱི་ནས་ནང་ཤེས་པ་བཅས་ཀྱི་ལས་ཀ་བརྒྱུད་དེ་འཚོ་བའི་དཔེ་རིས་དེ་ཁ་གསལ་
བ་དང༌། ཆ་ཚང་བ། གཅིག་སྡུད་བཅས་དང་ལེགས་བསྒྲིགས་ཀྱི་གོ་རིམ་ངེས་
ཅན་ཞིག་ལྡན་དགོས་ པ་ དང༌། བརྗོད་དོན་འབྲེལ་ཆགས་ཤིང༌ རྒྱས་བཤད་
གནད་ལ་འཕིགས་ པ་ དང༌། ཚིག་སྦྱོར་སྙན་ཞིང་འཇེབས་པ་ བཅས་ལེགས་
འཛོམས་ཡོང་བ་བྱ་རྒྱུ་དེ་རེད།
4)རྩོམ་རིག་ནི་རྗོད་བྱེད་ཚིག་གི་སྒྱུ་རྩལ་ཞིག་ཡིན་རྐྱེན་སྐད་ཆ་ནི་རྩོམ་
རིག་གི་རྩ་བའི་གྲུབ་ཆ་ཞིག་ཡིན་ཞིང་། རྩོམ་པ་པོས་བརྩམས་ཆོས་ནང་དུ་སྐད་
514



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཆ་བེད་སྤྱོད་བྱེད་པའི་ནུས་པ་དང་བྱང་རྩལ་ཇི་ལྟར་ཡོད་མེད་ལ་དཔྱད་ཞིབ་བྱ་
རྒྱུ་དེ་ནི་བརྩམས་ཆོས་ཀྱི་སྒྱུ་རྩལ་ལ་གདེང་འཇོག་བྱེད་པའི་ཚད་གཞིའི་གྲས་ཤིག་
ཡིན་དགོས། །
ཀོར་ཀིས་“ རྩོམ་རིག་གི་ཐོག་མའི་རྒྱུ་ཆ་ནི་སྐད་ཆ་ཡིན། སྐད་ཆ་ནི་རྩོམ་
རིག་གི་གཙོ་བོའི་ཡོ་བྱད་ཡིན་ལ། ཡང་དོན་དངོས་སྣ་ཚོགས་དང་འཚོ་བའི་
སྣང་ཚུལ་བཅས་མཉམ་འབྲེལ་གྱིས་རྩོམ་རིག་གི་དཔྱད་གཞི་ཞིག་ཆགས་ཐུབ་ཀྱི་
རེད་”ཅེས་གསུངས་པ་དང་། མའོ་ཙེ་ཏུང་གིས་ཀྱང་“སྐད་ཆ་ཟེར་བ་དེ་ལས་སླ་
པོ་ཞིག་ལ་ཡག་པོ་ཤེས་མི་ཐུབ་པས་སྡུག་རུས་བྱས་ནས་སྦྱང་ན་མ་གཏོགས་མི་
འགྲིག་པ་ཞིག་རེད། མི་དམངས་ཀྱི་མིང་ཚིག་ནི་ཧ་ཅང་ཕུན་སུམ་ཚོགས་པ་
དང༌། སྐྱེས་སྟོབས་ཀྱི་དཔལ་འབར་བ། འཚོ་བ་དངོས་མཚོན་ཐུབ་པ་བཅས་
ཤིག་རེད་” ཅེས་གསུངས། དེས་ན་རྩོམ་རིག་གི་སྐད་ཆར་གདེང་འཇོག་དང་
ཞིབ་དཔྱད་བྱེད་སྐབས་ཐོག་མར་རྩོམ་པ་པོས་སྐད་ཆ་དེ་དག་གསལ་བསྡུས་དང་
གསོན་ཉམས་ལྡན་ཞིང་གོ་བརྡ་འཕྲོད་པ་མ་ཟད། སྐད་ཆ་དེ་དག་ཏག་ཏག་
གནད་དུ་འཁེལ་ཞིང་ཚིག་སྦྱོར་སྙན་ཞིང་འཇེབས་པ་ཞིག་བྱུང་ཡོད་མེད་ལ་བལྟ་
དགོས་པ་རེད། གལ་སྲིད་སྐད་བརྡ་མི་འཕྲོད་པ་དང་སྐད་ཆར་བྲོ་བ་མེད་པ།
ཟང་ཟིང་ཆེ་བའམ་ཡང་ན་འབྲི་སྟངས་རེངས་པོར་གྱུར་པ་དང༌། གོ་དཀའ་བ།
སྙན་འཇེབས་ཀྱི་རོ་ནུས་ལྡན་མེད་པ་བཅས་ཡིན་ན། བརྩམས་ཆོས་དེས་ནུས་པ་
ཆེན་པོ་ཞིག་ཐོན་མི་ཐུབ་ལ་རྩོམ་པ་པོ་དེར་སྐད་ཆ་བེད་སྤྱོད་བྱེད་པའི་ནུས་རྩལ་
མེད་པ་དེ་ཡང་གསལ་པོ་མཐོང་ཐུབ་ཀྱི་རེད།
5)སྒྱུ་རྩལ་རྣམ་པའི་ཐད་ཀྱི་མཛེས་པའི་རང་བཞིན་དང་གསར་གཏོད་ཀྱི་
རང་བཞིན་ལ་བལྟ་དགོས། བརྩམས་ཆོས་ཀྱི་བསམ་བློའི་དགོངས་དོན་ནི་སྒྱུ་
རྩལ་གྱི་རྣམ་པ་ངེས་ཅན་ཞིག་ལ་བརྟེན་ནས་མཚོན་དགོས་ལ། སྒྱུ་རྩལ་གྱི་རྣམ་
པ་དེ་ཡང་བསམ་བློའི་དགོངས་དོན་མཚོན་ཕྱིར་གནས་དགོས་པ་ཞིག་ཡིན་རྐྱེན་
རྩོམ་རིག་དཔྱད་བརྗོད་ཀྱི་སྒྱུ་རྩལ་ཚད་གཞི་གླེང་སྐབས་སྒྱུ་རྩལ་གྱི་རྣམ་པའི་ཐད་
515



རྩོམ་རིག་རྣམ་བཤད།
ཀྱི་ཚད་གཞི་མི་བརྗོད་ཐབས་མེད་ཡིན། སྒྱུ་རྩལ་རྣམ་པའི་ཐད་ཀྱི་མཛེས་པའི་
ཆ་ལ་ནང་དོན་གཉིས་བསྡུས་ཡོད་པ་སྟེ། གཅིག་སྒྱུ་རྩལ་གྱི་རྣམ་པས་ནང་དོན་
གྱི་ཆ་ཡོང་རྫོགས་མཚོན་པའི་མཛེས་པའི་རང་བཞིན་ལ་ཟེར་བ་དང་ཕྱིའི་རྣམ་
པའི་ཆ་ཡག་པོ་མི་བྱུང་ན། ནང་དོན་གྱི་ཆ་ཡང་ཡག་པོ་འབྱུང་མི་ཐུབ་པ་དང༌།
གཉིས་ནི་སྒྱུ་རྩལ་རྣམ་པའི་ཐད་ཀྱི་གྲུབ་ཆ་སོ་སོ་གཞི་གཅིག་ཏུ་དྲིལ་པའི་མཛེས་
པའི་རང་བཞིན་ཏེ། སྐད་བརྡ། སྒྲིག་གཞི། སྒྱུ་རྩལ་མཚོན་སྟངས། རྩོམ་
ལུས་སོགས་གཅིག་གྱུར་གྱི་ཕུང་པོ་ཞིག་ཏུ་དྲིལ་ནས་བརྩམས་ཆོས་ཀྱི་བརྗོད་དོན་
མངོན་པར་མཚོན་དགོས་ལ། དེ་དག་ཀྱང་རྩོམ་ པ་པོའི་གསར་གཏོད་རང་
བཞིན་དང་ཐུན་མོང་མ་ཡིན་པའི་ཁྱད་ཆོས་ཡོད་དགོས་པ་ཞིག་ཡིན།
གསུམ་པ། རྩོམ་རིག་གི་སྐྱོན་ཡོན་བརྗོད་པའི་ཐབས་ཤེས་སྐོར།
སྐྱོན་ཡོན་བརྗོད་ པའི་ ཐབས་ ཤེས་ཞེས་ པ་ ནི་ རྩོམ་རིག་ གི་ རིགས་ པའི་
གཞུང་ལུགས་དང་སྐྱོན་ཡོན་བརྗོད་པའི་ཚད་གཞི་ཞིབ་ཕྲའི་བེད་སྤྱོད་བྱ་རྒྱུ་དེ་
ཡིན་ཞིང་། རིགས་པའི་གཞུང་ལུགས་དང་ཚད་གཞི་ལེགས་པོ་ཞིག་ཡོད་རུང་
ཐབས་ཤེས་འོས་ཤིང་འཚམས་པ་ཞིག་མེད་ན་སྐྱོན་ཡོན་བརྗོད་པའི་སྐབས་སུ་
དགོས་ངེས་ཀྱི་ཕན་འབྲས་བཟང་པོ་ཞིག་ཐོན་ཐུབ་ཀྱི་མེད། དེར་བརྟེན་དངོས་
ཐོག་བདེན་འཚོལ་དང་ལག་ལེན་གཉིས་ཟུང་འབྲེལ་བྱས་ཐོག་རྩོམ་རིག་གི་སྣང་
ཚུལ་དང་བརྩམས་ཆོས་ལ་དཔྱད་བརྗོད་བྱེད་དགོས་པ་དང༌། ཐོག་མར་རྩོམ་པ་
པོ་དང་བརྩམས་ཆོས་དེ་སྤྱི་ཚོགས་ཀྱི་སྣང་ཚུལ་ཞིག་ཏུ་རྩིས་ཏེ་རྟོག་ཞིབ་དང་
ངོས་འཛིན་བྱེད་དགོས། རྩོམ་པ་པོ་སུ་འདྲ་ཞིག་ཡིན་རུང་དེ་ནི་སྤྱི་ཚོགས་ཀྱི་
འཚོ་བ་ངེས་ཅན་ཞིག་དང་དུས་རབས་ཀྱི་ཁོར་ཡུག་ངེས་ཅན་ཞིག་གི་ནང་དུ་
འཚོ་གནས་བྱེད་ཀྱི་ཡོད་སྟབས། ཁོང་གིས་གསར་གཏོད་བྱས་པའི་བསམ་པའི་
ཐོན་རྫས་དེ་དག་ལ་སྤྱི་ཚོགས་དེ་དང་དུས་རབས་དེའི་རྟགས་ཐམ་གཏིང་ཟབ་རེ་
516



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
འཁེལ་ཡོད་པ་མ་ཟད། རྩོམ་པ་པོ་རང་ཉིད་ཀྱི་ཐུན་མོང་མིན་པའི་འཚོ་བའི་
མྱོང་གོམས་ཀྱི་རྟགས་ཐམ་རེ་ཡང་མི་འཁེལ་ཀ་མེད་ཡིན། ལྟ་ཚུལ་དེ་འདྲ་ཞིག་
བཟུང་སྟེ་རྩོམ་པ་པོ་དང་གསར་རྩོམ་ལ་ལྟ་རྒྱུ་དེ་ནི་རྩོམ་པ་པོ་ཁོ་ན་དང༌། ཡང་
ན་བརྩམས་ཆོས་ཁོ་ན་ཁེར་རྐྱང་དུ་ཞིབ་དཔྱད་བྱེད་རྒྱུ་མ་ཡིན་པར་ངེས་པར་དུ་
སྤྱི་ཚོགས་ལ་ཞིབ་འཇུག་དང་དུས་རབས་ལ་ཞིབ་འཇུག་བྱས་པ་བརྒྱུད་དེ་རྩོམ་པ་
པོ་གནས་པའི་དུས་རབས་དང་སྤྱི་ཚོགས་ཟུང་འབྲེལ་བྱས་ཏེ། རྩོམ་པ་པོས་
གསར་རྩོམ་བྱས་ཡོད་པ་དེའི་སྤྱི་ཚོགས་ཀྱི་ནུས་པ་དང་དོན་སྙིང་ལ་དབྱེ་ཞིབ་
བྱེད་དགོས།
རྩོམ་པ་པོའི་ཐུན་མོང་མ་ཡིན་པའི་འཚོ་བའི་མྱོང་གོམས་དེས་རྩོམ་རིག་
གསར་རྩོམ་བྱེད་པའི་འགྲོ་ལམ་དང་བྱ་བར་ཤུགས་རྐྱེན་གཏིང་ཟབ་རེ་ཐེབས་
ཡོད་རྐྱེན་སྐྱོན་ཡོན་བརྗོད་སྐབས་རྩོམ་པ་པོའི་འཚོ་བའི་མྱོང་ཆ་ངོས་འཛིན་དང་
ཤེས་རྟོགས་སམ་རྒྱུས་ལོན་པ་བྱ་རྒྱུ་ནི་ཚན་རིག་དང་མཐུན་ཞིང་ཡང་དག་པའི་
སྒོ་ནས་གསར་རྩོམ་དེ་དག་གི་ཁྱད་ཆོས་དང་དོན་སྙིང་ལ་གདེང་འཇོག་དང་ཞིབ་
དཔྱད་བྱེད་པའི་སྔོན་འགྲོའི་ཆ་རྐྱེན་ནམ་གཞི་འཛིན་ས་ཞིག་ཡིན། སྐུ་ཞབས་
ལུའུ་ཞུན་གྱིས་“རྩོད་གླེང་སྐོར་གྱི་དཔྱད་བརྗོད་ཅིག་འབྲི་བའི་ཚེ་ལེགས་ཤོས་ནི་
རྩོམ་ཁྱོན་ཡོངས་ཀྱི་ལྟ་བར་བསམ་ཞིག་བྱེད་དགོས་པ་མ་ཟད། རྩོམ་པ་པོ་
གནས་པའི་སྤྱི་ཚོགས་ཀྱི་དུས་བབ་རྣམ་པ་དང༌། རྩོམ་པ་པོའི་ལོ་རྒྱུས་ཧྲིལ་པོར་
བསམ་བློ་གཏོང་བ་བཅས་བྱས་ན་གཞི་ནས་ཅུང་ཁུངས་བཙན་པ་དང་ཡང་དག་
པ་ཞིག་ཡོང་ཐུབ་ཀྱི་རེད། གལ་ཏེ་དེ་ལྟར་མ་བྱས་ན་ལས་སླ་པོའི་སྒོ་ནས་གཉིད་
ལབ་བརྒྱབ་པ་དང་མཚུངས་པ་ཞིག་ཏུ་འགྱུར་འགྲོ་ཡི་རེད་” ཅེས་ནན་བཤད་
གནང་ཡོད།
རྩོམ་རིག་གི་སྐྱོན་ཡོན་བརྗོད་སྐབས་བརྩམས་ཆོས་དེའི་བསམ་བློའི་ཕྱོགས་
ལྷུང་ལ་དཔྱད་ཞིབ་བྱེད་པའི་ཚེ་འཛོལ་ མེད་སྐྱོན་བྲལ་ཡོང་རེ་བྱེད་ པ་དང༌།
ཡང་ན་རང་གཤེད་ཀྱིས་ཐག་གཅོད་པའི་སྤྱོད་ཚུལ་མངོན་འགོག་བྱེད་ཕྱིར་ངེས་
517



རྩོམ་རིག་རྣམ་བཤད།
པ་དུ་རྩོམ་རིག་གི་སྤྱིའི་ཕྱོགས་ལྷུང་ཁོང་དུ་ཆུད་པ་བྱ་རྒྱུར་དོ་སྣང་བྱེད་དགོས་པ་
ཡིན། དེས་ན་བརྩམས་ཆོས་ཀྱི་སྤྱིའི་ཕྱོགས་ལྷུང་དེ་རྩ་བའི་ཆ་ནས་ལེགས་པོ་
ཞིག་ཡིན་ཚེ་དེར་ཞན་ཆ་འགའ་རེ་ཡོད་ཀྱང་དེ་ཁས་ལེན་དགོས་པ་དང༌། སྤྱིའི་
ཕྱོགས་ལྷུང་དེ་རྩ་བའི་ཆ་ནས་སྡུག་པོ་ཞིག་ཡིན་ན་དེར་གཟབ་ནན་གྱི་སྒོ་ནས་
སྐྱོན་བརྗོད་བྱེད་དགོས། རྒྱུ་མཚན་ནི་འཛམ་གླིང་ཐོག་སྐྱོན་དང་བྲལ་ཞིང་ཡོན་
ཏན་གྱིས་ཕྱུག་པའི་རྩོམ་པ་པོ་ཞིག་མེད་ལ། ལེགས་ཆ་ཀུན་འཛོམས་ཀྱི་བརྩམས་
ཆོས་ཤིག་ཀྱང་མེད་པས་སོ། དེར་བརྟེན་བརྩམས་ཆོས་ལ་གདེང་འཇོག་དང་
ཞིབ་དཔྱད་བྱེད་སྐབས་སྐྱོན་ཆ་གཏན་ནས་མེད་པའི་རེ་བ་བྱ་རྒྱུ་མེད་པ་དེ་རེད།
བརྩམས་ཆོས་ཀྱི་སྤྱིའི་ཕྱོགས་ལྷུང་ཁོང་དུ་ཆུད་པ་བྱེད་རྒྱུ་དེ་ནི་སྤྱི་ཚོགས་ཀྱི་
སྣང་ཚུལ་ཅི་འདྲ་ཞིག་མཚོན་པར་བྱས་ཡོད་པ་དང༌། རྩོམ་པ་པོས་སྤྱི་ཚོགས་ཀྱི་
སྣང་ཚུལ་དེ་དག་ལ་ལྟ་ཚུལ་ཇི་འདྲ་ཞིག་བཟུང་ཡོད་མེད་ལ་ཞིབ་ཕྲའི་ཞིབ་
འཇུག་བྱེད་དགོས།
རྩོམ་རིག་གི་ སྐྱོན་ཡོན་བརྗོད་ པའི་ ཐབས་ ཤེས་ ཁྱབ་ཆེ་ ཙམ་ ནས་ སྙིང་
བསྡུས་ཅིག་བྱས་ན་རིགས་ཆེན་པོ་གསུམ་དུ་འདུས་ཏེ། སྤྱི་ཚོགས་རིག་པའི་
དཔྱད་བརྗོད་དང༌། སེམས་ཁམས་རིག་པའི་དཔྱད་བརྗོད། སྐད་བརྡ་རིག་
པའི་དཔྱད་བརྗོད་བཅས་གསུམ་དུ་སྣང་ལ། སྤྱི་ཚོགས་རིག་པའི་དཔྱད་བརྗོད་
ཀྱི་སྤྱིའི་ཁྱད་ཆོས་ནི་རྩོམ་རིག་དེ་ངོ་བོའི་སྟེང་སྤྱི་ཚོགས་དང་ལོ་རྒྱུས་ཀྱི་སྣང་ཚུལ་
ཞིག་ཡིན་པར་འདོད་པ་དང་། སྤྱི་ཚོགས་འཕེལ་རྒྱས་ཀྱི་ལོ་རྒྱུས་ཐོག་ནས་རྩོམ་
རིག་ལ་ཞིབ་འཇུག་བྱེད་དགོས་པའི་བླང་བྱ་བཏོན་ཡོད་ལ། རྩོམ་རིག་གི་སྐྱོན་
ཡོན་བརྗོད་པའི་ཐབས་ཤེས་འདི་ནི་དུས་རབས་བཅུ་དགུ་པའི་ནང་དར་ཞིང་ད་
ལྟའི་བར་དུ་གོ་གནས་གཙོ་ཆེ་བ་ཞིག་བཟུང་ཡོད། །
སེམས་ཁམས་ རིག་པའི་དཔྱད་བརྗོད་ནི་དུས་རབས་བཅུ་དགུ་དང་ཉི་
ཤུའི་མཚམས་སུ་དར་བ་དང་དེ་ནི་དེང་རབས་སེམས་ཁམས་རིག་པ་གསར་དར་
བྱུང་བ་དེ་དང་འབྲེལ་བ་ཆེན་པོ་ཡོད་པ་མ་ཟད། དཔྱད་བརྗོད་བྱ་ཐབས་འདི་
518



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
གཙོ་བོ་སེམས་ཁམས་རིག་པའི་ལྟ་བའི་ཕྱོགས་ནས་རྩོམ་རིག་གི་སྣང་ཚུལ་ལ་ཞིབ་
འཇུག་བྱེད་ཀྱི་ཡོད།
སྐད་བརྡ་རིག་པའི་བྱེད་ ཐབས་དེས་ བརྩམས་ཆོས་རང་ངོས་ ལ་ ཞིབ་
འཇུག་བྱེད་པ་དེ་རིགས་པའི་གཞུང་ལུགས་དཔྱད་བརྗོད་ཀྱི་རྨང་གཞིར་འཛིན་
པ་ཡིན་ལ། དེ་ནི་དུས་རབས་ཉི་ཤུའི་ནང་ཤུགས་རྐྱེན་ཧ་ཅང་ཆེ་བའི་དཔྱད་
བརྗོད་ཀྱི་ཤོག་ཁག་ཅིག་ཡིན། དེ་ཡང་དབྱིན་ཇི་དང་ཨ་རིའི་དཔྱད་བརྗོད་གྲུབ་
མཐའ་གསར་པ་དང༌། ཕ་རན་སིའི་སྒྲིག་གཞིའི་རིང་ལུགས་སྨྲ་བའི་གྲུབ་མཐའ་
སོགས་ཀྱི་འདོད་ཚུལ་ཞིག་ཡིན། །
བརྩམས་ཆོས་ཆ་ཚང་ཞིག་ལ་མཚོན་ན་དེ་ཉིད་སྒྱུ་རྩལ་མ་ལག་གཅིག་ཏུ་
གྲུབ་ཟིན་པས། བརྩམས་ཆོས་ནང་དུ་བྲིས་ཟིན་པའི་སྤྱི་ཚོགས་འཚོ་བ་དང༌།
རྩོམ་པ་པོས་སྤྱི་ཚོགས་ཀྱི་འཚོ་བར་ངོས་འཛིན་དང་གདེང་འཇོག་བྱས་པ། རྩོམ་
པ་ པོའི་ མཛེས་ དཔྱོད་ ཀྱི་ ལྟ་ བ་ དང་། མཛེས་ དཔྱོད་ ཀྱི་ འདུ་ ཤེས་ དང་།
བརྩམས་ཆོས་ཀྱི་བསམ་བློའི་ཕྱོགས་ཞེན། སྒྱུ་རྩལ་གྱི་མཚོན་སྟངས། སྒྱུ་རྩལ་གྱི་
མཛད་རྗེས་སོགས་གཟུགས་བརྙན་ལ་བརྟེན་ནས་ཚུར་སྣང་བྱས་པ་ཞིག་ཡིན།
དེར་བརྟེན་ བརྩམས་ ཆོས་ ཀྱི་ སྐྱོན་ ཡོན་ བརྗོད་ སྐབས་ ཐོག་ མར་ སྒྱུ་ རྩལ་ གྱི་
གཟུགས་བརྙན་ལ་དཔྱད་བརྗོད་བྱ་རྒྱུ་ནས་འགོ་བཙུགས་དགོས་པ་ནི་ཆེས་གལ་
ཆེ་བའི་གནད་ཅིག་ཡིན། ཐོག་མར་སྒྱུ་རྩལ་གྱི་གཟུགས་བརྙན་ལ་དཔྱད་བརྗོད་
བྱེད་མི་ཐུབ་ཚེ་བརྩམས་ཆོས་ཧྲིལ་པོའི་དོན་སྙིང་ལ་འགྲེལ་བཤད་བྱེད་མི་ཐུབ་ལ།
གལ་ཏེ་གཟུགས་བརྙན་དང་ཁ་བྲལ་ཚེ་ཡང་དག་པའི་གདེང་འཇོག་ཅིག་བྱེད་མི་
ཐུབ་བོ།།
1.བརྩམས་ཆོས་ཀྱི་སྒྱུ་རྩལ་གྱི་གཟུགས་བརྙན་ལ་དབྱེ་ཞིབ་བྱ་རྒྱུ་ནས་འགོ་
བཙུགས་དགོས། བརྩམས་ཆོས་ནི་གཟུགས་བརྙན་ལ་བརྟེན་ནས་སྤྱི་ཚོགས་ཀྱི་
འཚོ་བ་མཚོན་པར་བྱེད་པ་དང༌། གཟུགས་བརྙན་ལ་དབྱེ་ཞིབ་བྱ་རྒྱུ་ནས་འགོ་
བཙུགས་དགོས་ཞེས་པའི་རྒྱུ་མཚན་ནི་སྐྱོན་ཡོན་བརྗོད་པའི་རྩ་བའི་ལས་འགན་
519



རྩོམ་རིག་རྣམ་བཤད།
ནི་བརྩམས་ཆོས་ཀྱི་བསམ་བློའི་རང་བཞིན་དང་སྒྱུ་རྩལ་གྱི་རང་བཞིན་ལ་ཡང་
དག་པའི་སྒོ་ནས་གདེང་འཇོག་བྱ་རྒྱུ་དེ་ཡིན་ལ། བསམ་བློའི་རང་བཞིན་དང་
སྒྱུ་རྩལ་གྱི་རང་བཞིན་ནི་གཟུགས་བརྙན་གྱི་ནང་དུ་འཐིམས་པར་བྱས་ཡོད་རྐྱེན།
སྐྱོན་ཡོན་བརྗོད་མཁན་གྱིས་ངེས་པར་དུ་ཐོག་མར་གཟུགས་བརྙན་ལ་ལྟ་ཞིབ་
དང་ཁོང་ དུ་ ཆུད་ པ་ བྱེད་ དགོས། དེ་ འདྲ་ བྱས་ ན་ ཡང་ དག་ པའི་ སྒོ་ནས་
བརྩམས་ཆོས་དེའི་བསམ་བློའི་རང་བཞིན་དང་སྒྱུ་རྩལ་གྱི་རང་བཞིན་ལ་གདེང་
འཇོག་བྱེད་ཐུབ་བོ། །
2.དངོས་ཐོག་བདེན་འཚོལ་གྱིས་བརྩམས་ཆོས་ཀྱི་བརྗོད་བྱ་ཁྱོན་ཡོངས་
ཤེས་རྟོགས་བྱེད་དགོས། དེ་ཡང་རྩོམ་པ་པོ་དང་བརྩམས་ཆོས་ཀྱི་ཆ་སོ་སོར་
ཤེས་རྟོགས་བྱེད་དགོས་པ་ནི་འཇིག་རྟེན་ཐོག་གི་བྱ་དངོས་མཐའ་དག་ཕན་ཚུན་
འབྲེལ་བ་ཡོད་ཅིང་། ཕན་ཚུན་ཚོད་འཛིན་བྱེད་ཀྱི་ཡོད། དེར་བརྟེན་ང་ཚོས་
གནད་དོན་ལ་ཞིབ་འཇུག་བྱེད་སྐབས་ཁྱོན་ཡོངས་ལ་བལྟ་དགོས་པ་ལས་ཕྱོགས་
རེ་བ་དང་། བྱེ་བྲག་པ་ཞིག་གཞིར་བཞག་ནས་དཔྱད་བརྗོད་བྱེད་རྒྱུ་མེད་པར་
ཁྱབ་ཁོངས་ཆེན་པོ་ཞིག་གི་ཁྲོད་དུ་བཞག་ནས་དཔྱད་བརྗོད་བྱ་དགོས་པ་སྟེ།
བརྩམས་ཆོས་དང་རྩོམ་པ་པོ། མི་སྣ་ཡོངས། རྩོམ་པ་པོ་གནས་པའི་སྤྱི་ཚོགས་
ཀྱི་ཁོར་ཡུག་ལོ་རྒྱུས་ཀྱི་དུས་རབས་དང་རྩོམ་པ་པོའི་འཚོ་བའི་གནས་བབ་སོགས་
ཕྱོགས་གང་ཐད་ལ་དཔྱད་བརྗོད་བྱེད་རྒྱུ་དེ་ཡིན། འདིར་བརྩམས་ཆོས་ཀྱི་ཆ་
ཡོངས་ལ་རྟོག་དཔྱོད་བྱེད་དགོས་ཟེར་བ་ནི་གཙོ་བོ་བརྩམས་ཆོས་ལས་ཐོན་པའི་
གཟུགས་བརྙན་ཧྲིལ་པོ་དང་སྤྱིའི་ཕྱོགས་ལྷུང་ལ་ངོས་འཛིན་ཡང་དག་པ་ཞིག་
ཡོད་དགོས་པ་ལས་གཡག་ཞར་རས་རྩྭ་ཟ་བ་བཞིན་སྣང་ཚུལ་བྱེ་བྲག་པ་ཞིག་ལ་
གཞིར་བཞག་ནས་གོ་བ་ལོག་པར་ལེན་རྒྱུ་མེད་པ་དེ་ཡིན། རྩོམ་པ་པོ་སུ་འདྲ་
ཞིག་ཡིན་ནའང་དེ་ཉིད་དུས་རབས་ངེས་ཅན་ཞིག་གི་སྤྱི་ཚོགས་ཀྱི་ཁོར་ཡུག་ཁྲོད་
དུ་འཚོ་ བ་ རོལ་བཞིན་ཡོད་པས་དེ་ལ་འཚོ་བའི་ཁོར་ཡུག་ངེས་ ཅན་ཞིག་གི་
ཤུགས་རྐྱེན་དང་ཚོད་འཛིན་ཐེབས་ཡོད་པ་མ་ཟད། བརྩམས་ཆོས་དེ་ལས་དུས་
520



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ir le lo
རབས་དང་རྩོམ་པ་པོའི་ཐུན་མོང་མ་ཡིན་པའི་འཚོ་བའི་མྱོང་གོམས་ཀྱི་རྟགས་
ཐམ་གསལ་པོར་མཐོང་ཐུབ་པ་ཞིག་ཡིན། དེས་ན་བརྩམས་ཆོས་ཤིག་ལ་སྐྱོན་
ཡོན་བརྗོད་སྐབས་ངེས་པར་དུ་བརྩམས་ཆོས་དེ་བྱུང་བའི་སྤྱི་ཚོགས་དང་དུས་
རབས། རྩོམ་པ་པོ་སོགས་གཞི་གཅིག་ཏུ་འབྲེལ་ནས་ཞིབ་འཇུག་བྱེད་དགོས། །
3. མཚུངས་ཆོས་དང་ཁྱད་ཆོས་གཤིབ་བསྡུར་བྱས་པ་བརྒྱུད་ནས་ལེགས་
ཉེས་ཀྱི་དབྱེ་བ་འབྱེད་པ་དང་ཐུན་མོང་མ་ཡིན་པའི་ཁྱད་ཆོས་མཚོན་པར་བྱེད་
དགོས། གཤིབ་བསྡུར་བྱེད་པའི་ཐབས་ཤེས་འདི་ནི་མིའི་རིགས་ཀྱི་འཇིག་རྟེན་
བྱ་དངོས་ལ་ངོས་འཛིན་བྱེད་པའི་བསམ་གཞིགས་བྱེད་སྟངས་གཙོ་བོ་ཞིག་ཡིན་
ལ། བྱ་དངོས་སོ་སོའི་ཁྱད་ཆོས་དེ་ ཕན་ཚུན་གཤིབ་བསྡུར་བྱས་ཚེ་གཞི་ནས་
ཁྱད་པར་གསལ་ཐུབ་པ་ཞིག་ཡིན། དེ་ལྟར་བརྩམས་ཆོས་དང་བརྩམས་ཆོས་ཀྱི་
བར། རྩོམ་པ་པོ་དང་རྩོམ་པ་པོའི་བར་ཕན་ཚུན་གཤིབ་བསྡུར་བྱས་ན་དེའི་
ཁྱད་ཆོས་གསལ་པོར་རྟོགས་ཐུབ་ངེས་ཡིན། དེས་ན་མཚུངས་ཆོས་དང་ཁྱད་
ཆོས་གཤིབ་བསྡུར་བྱེད་པ་དེ་རྩོམ་རིག་དཔྱད་བརྗོད་ཀྱི་ཁྲོད་རྒྱུན་དུ་བེད་སྤྱོད་
བྱེད་པའི་ཐབས་ཤེས་ཤིག་ཡིན་པ་མ་ཟད། ཐབས་ཤེས་འདི་སྤྱད་ཚེ་རྩོམ་པ་པོ་
དང་བརྩམས་ཆོས་གསར་རྩོམ་གྱི་ཁྱད་ཆོས་ལ་རྒྱུས་མངའ་གཏིང་ཟབ་བྱུང་ཏེ།
ཞན་ཆ་སྤང་ནས་བཟང་ཆ་འདོན་སྤེལ་དང་རང་གི་ཆུ་ཚད་གོང་མཐོར་གཏོང་
རྒྱུར་དགེ་མཚན་མི་ཆུང་བ་ཞིག་ཐོན་གྱི་ཡོད་པ་རེད།
4. བརྩམས་ཆོས་དེས་སྤྱི་ཚོགས་ཀྱི་འཚོ་བའི་ངོ་བོའི་ཕྱོགས་འགའ་ཤས་
མཚོན་པར་བྱས་ཡོད་མེད་ལ་ཞིབ་དཔྱད་བྱེད་དགོས།
5. བརྩམས་ཆོས་དེས་གང་ཞིག་ལ་བསྔགས་བརྗོད་བྱས་ཡོད་དང་། གང་
ཞིག་ཐེར་འདོན་བྱས་ཡོད་པ། བསྟོད་བསྔགས་བྱེད་འོས་པའི་སྤྱི་ཚོགས་ཀྱི་སྣང་
ཚུལ་ལ་བསྔགས་བརྗོད་བྱས་ཡོད་མེད་དང་། མཚང་འདོན་བྱེད་དགོས་ངེས་ཀྱི་
སྤྱི་ཚོགས་ཀྱི་སྣང་ཚུལ་དེ་དག་ཐེར་འདོན་བྱས་ཡོད་དང་མེད། སྤྱི་ཚོགས་ཀྱི་
སྣང་ཚུལ་ལ་བསྔགས་བརྗོད་དང་ཐེར་འདོན་བྱས་ཡོད་པ་དེ་ཚོར་རྩོམ་པ་པོ་རང་
521



རྩོམ་རིག་རྣམ་བཤད།
ཉིད་ཀྱིས་སྤྱོད་ཚུལ་ཅི་འདྲ་ཞིག་བཟུང་ཡོད་མེད་བཅས་ལ་རྟོག་ཞིབ་བྱེད་དགོས།
6. བརྩམས་ཆོས་ནང་གསལ་བའི་བསམ་བློ་དང་། ཆབ་སྲིད་ཀྱི་ལྟ་ཚུལ།
དང་། མཚན་ཉིད་རིག་པའི་ལྟ་ཚུལ། མི་ཆོས་ཀྱི་ལྟ་ཚུལ། སྒྱུ་རྩལ་གྱི་ལྟ་ཚུལ་
སོགས་ལ་དབྱེ་འབྱེད་བྱེད་དགོས།
7. རྩོམ་པ་པོས་གསར་རྩོམ་བྱེད་པའི་དགོངས་དོན་ཁོང་དུ་ཆུད་པ་བྱས་ཏེ་
དགོངས་དོན་དེ་བརྩམས་ཆོས་ཀྱི་ནང་ནས་མངོན་པར་མཚོན་ཐུབ་མིན་དང༌
ཚད་གཞི་གང་ཞིག་ཏུ་སླེབས་ཡོད་མེད་དང་། བརྩམས་ཆོས་དེས་སྤྱི་ཚོགས་ལ་
ཐོན་པའི་ནུས་པར་ཞིབ་འཇུག་བྱེད་དགོས། །
8. མི་སྣའི་གཟུགས་བརྙན་རྒྱས་འབྲི་དང་། ཡུལ་ལྗོངས་འབྲི་བ། དཔྱད་
གཞིའི་རྒྱུ་ཆ་འདོར་ལེན། རྩོམ་པའི་གོ་རིམ་ལེགས་བསྒྲིགས། བརྩམས་ཆོས་ཀྱི་
ཚིག་སྦྱོར་སོགས་ལ་ཞིབ་འཇུག་བྱེད་དགོས་པ་རེད།
རྩོམ་རིག་དཔྱད་བརྗོད་བྱེད་པའི་ཁྱད་ཆོས་དང་ནུས་པར་གཞིགས་ཏེ་
དཔྱད་རྩོམ་འབྲི་སྐབས་གནད་དོན་འདི་གཉིས་ལ་དོ་སྣང་བྱེད་དགོས་པ་སྟེ།
Uལྟ་ཚུལ་ཡང་དག་ཅིང་མངོན་གསལ་དོད་པོ་ཞིག་ཡོད་དགོས། ལྟ་ཚུལ་
ཡང་དག་ ཅིང་ མངོན་གསལ་དོད་པོ་ཞིག་ཡོད་དགོས་པ་ནི། དཔྱད་བརྗོད་
མཁན་གྱི་ཕྱི་རོལ་ཡུལ་དུ་གནས་པའི་བྱ་བ་དངོས་ཀྱི་ངོ་བོ་མཚོན་ཐུབ་པ་དང་།
མ་ལེ་རིང་ལུགས་ཀྱི་རྩ་བའི་ལྟ་ཚུལ་དང་མཐུན་ཞིང་ཕྱི་རོལ་ཡུལ་གྱི་བྱ་བ་དངོས་
ཀྱི་གནས་ཚུལ་རྣམ་དག་གཅིག་གནས་ཐུབ་པ་མ་ཟད། གང་ལ་བསྔགས་བརྗོད་
དང་། གང་ལ་ངོ་རྒོལ་བྱེད་རྒྱུའི་ཐད་རང་ཉིད་ཀྱི་ལྟ་ཚུལ་གསལ་འདོན་བྱེད་
དགོས་པ་ལས། ཐམ་ཐོམ་གྱི་སྒོ་ནས་ལོ་མས་སྡོང་སྒྲིབ་མི་ཡོང་བ་བྱ་རྒྱུ་དེ་ཡིན།
མའོ་ཙེ་ཏུང་གིས་“ རྩོམ་ཡིག་ཅིག་དང་ཡང་ན་གཏམ་བཤད་ཅིག་གལ་ཏེ་གལ་
གནད་ཆེ་ཞིང་སློབ་སྟོན་གྱི་རང་བཞིན་ཡོད་པ་ཞིག་ཡིན་ན་གང་ལྟར་དེའི་ནང་
ལ་གནད་དོན་ཞིག་བཏོན་ནས་དབྱེ་ཞིབ་དང་། དེ་ནས་ཕྱོགས་བསྡུས་བྱས་ཏེ་
གནད་དོན་གྱི་ངོ་བོ་ག་རེ་ཡིན་པ་གསལ་པོ་བསྟན་ཐོག་ཐག་གཅོད་བྱེད་ཐབས་
522



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཤིག་ཀྱང་འདོན་དགོས་ཀྱི་རེད། དེ་ལྟར་བྱེད་པར་ཕྱི་ཚུལ་རིང་ལུགས་ཀྱི་ཐབས་
ཤེས་ཀྱིས་གོ་ཆོད་ཀྱི་མ་རེད” ཅེས་གསུངས་པ་བཞིན་དཔྱད་རྩོམ་ནང་གནད་
དོན་འདོན་ཤེས་པ་དང་། གནད་དོན་ལ་དབྱེ་ཞིབ་བྱེད་ཤེས་པ། གནད་དོན་
དེ་དག་ཐག་གཅོད་བྱེད་ཤེས་པ་བཅས་བྱེད་དགོས།
དཔྱད་བརྗོད་ བྱེད་ པའི་ ལས་ འགན་ གཙོ་བོ་ ནི་ ལས་ ཀ་ དང་ འཚོ་ བ།
བསམ་བློ། རྩོམ་རིག་སྒྱུ་རྩལ་སོགས་ཀྱི་གནད་དོན་གསར་པ་རྣམས་ལ་དུས་ཐོག་
ཏུ་དཔྱད་པ་བྱེད་དགོས་པར་བརྟེན་དཔྱད་བརྗོད་རྩོམ་ཡིག་གི་ནང་དོན་གཙོ་བོ་
ནི་དུས་རབས་དེ་གའི་ནང་ཉིན་བཞིན་འཕེལ་རྒྱས་དང་འགྱུར་ལྡོག་འགྲོ་བཞིན་
པའི་དངོས་ཡོད་ཀྱི་གནད་དོན་རྣམས་མཚོན་ཐུབ་པར་བྱེད་པ་དེ་ཡིན་ཅིང་།
གང་ཐུབ་ཅི་ཐུབ་ཀྱིས་ཀློག་པ་པོའི་བློ་སྒོ་འབྱེད་པ་དང་ངོས་འཛིན་གོང་མཐོར་
གཏོང་ཐུབ་པའི་གནད་དོན་གསར་པ་དེ་དག་ལ་དཔྱད་བརྗོད་བྱེད་དགོས་པ་
ལས། དཔྱད་བརྗོད་རྩོམ་ཡིག་གི་ནང་དུ་ལྟ་ཚུལ་རྙིང་པ་དང་ངོས་འཛིན་གསལ་
པོ་མེད་པ་གཞན་བཤད་རྗེས་ཟློས་བྱེད་པའམ་ཟེར་སྒྲོས་སུ་འབྲང་བ་སོགས་མི་
ཡོང་བའི་སྔོན་འགོག་བྱེད་དགོས། དཔྱད་བརྗོད་བྱ་ཡུལ་ནང་དུ་རྟག་པར་
གནད་དོན་མང་དག་ཅིག་འཕྲད་ཀྱི་ཡོད་རྐྱེན་དཔྱད་བརྗོད་བྱེད་མཁན་གྱིས་
བརྩམས་ཆོས་དེའི་བརྗོད་བྱ་གཙོ་བོའམ་གནད་དོན་གཙོ་བོ་དེར་དཔྱད་བརྗོད་
བྱས་ཏེ་གནད་དོན་གསལ་སྟོན་ཡོང་བ་བྱེད་དགོས། །
2དཔྱད་བརྗོད་བྱས་པ་དེ་དག་བདེན་ཡོད་ཁུངས་ལྡན་དང་དབྱེ་ཞིབ་
ནུས་ལྡན་བྱེད་དགོས། །
ལྟ་ཚུལ་ཡང་དག་པ་ཞིག་ཡིན་ཕྱིན་དེར་ཁུངས་ལུང་ངེས་ཅན་ཞིག་ལྡན་
དགོས་པས་དཔྱད་བརྗོད་རྩོམ་ཡིག་གི་ནང་དུ་ཡང་ལྟ་ཚུལ་ཡང་དག་ཅིག་འདོན་
དགོས་པ་མ་ཟད། ལྟ་ཚུལ་དེ་དག་ལ་ཞིབ་ཕྲའི་རྣམ་བཤད་བྱེད་དགོས་པ་དང༌།
རང་སོ་སོའི་ལྟ་ཚུལ་འདོན་པའི་ཚེ་ངེས་པར་དུ་རིག་པས་ཁུངས་སྐྱེལ་བྱས་ཏེ་
རྒྱས་བཤད་བྱེད་དགོས། དེ་ལྟར་བྱུང་ན་མི་རྣམས་ཀྱིས་དེར་ངོས་འཛིན་དང་
523



རྩོམ་རིག་རྣམ་བཤད།
ཡིད་ངོར་འཐད་པའམ་བློ་མོས་ཡིད་ཆེས་སྐྱེ་བ་ཞིག་ཡོང་ཐུབ་ཀྱི་རེད།
དཔྱད་བརྗོད་རྩོམ་ཡིག་འབྲི་བའི་ཚེ་ལྟ་ཚུལ་དང་དཔྱད་གཞི་གཅིག་གྱུར་
མེད་པའི་ཉམས་འགྱུར་རིགས་སྔོན་འགོག་བྱེད་དགོས་པ་སྟེ། ལྟ་ཚུལ་ཡོད་པ་
ཙམ་ལས་དཔྱད་གཞི་མེད་པའམ་ཡང་ན་ནུས་ ལྡན་ གྱི་དཔྱད་གཞི་ ཕུན་སུམ་
ཚོགས་པོ་ཞིག་ མེད་ པ་དང་། ལྟ་ཚུལ་ལ་དགོས་ངེས་ཀྱི་བདེན་དཔང་དང་
ཁུངས་ལུང་མེད་ཅིང་བརྗོད་དོན་སྟོང་བཤད་བྱེད་པ། ཡང་ན་དཔྱད་གཞི་ཁོ་ན་
བསྡུ་རུབ་བྱས་ཏེ་སྤུངས་པ་ཙམ་ལས་རང་ཉིད་ཀྱི་ལྟ་ཚུལ་མེད་པའམ་ལྟ་ཚུལ་
གསལ་འདོན་བྱས་མེད་པ། དཔྱད་གཞི་དང་ལྟ་ཚུལ་ལྡོག་ཕྱོགས་སུ་གྱུར་པ་
སོགས་ཀྱི་སྐྱོན་སྤངས་ཏེ་ངེས་པར་དུ་དཔྱད་གཞིའི་ཡིག་རིགས་མང་ཙམ་ཞིག་ལ་
གཟིགས་ཞིབ་དང་ཁོང་དུ་ཆུད་པ་བྱེད་དགོས་པ་མ་ཟད། ཧུར་བརྩོན་ཆེན་པོས་
བསམ་བློའི་གོ་རྟོགས་དང་ རིགས་ པའི་གཞུང་ལུགས་ ཀྱི་ཆུ་ཚད་གོང་མཐོར་
བཏང་ནས་བརྗོད་དོན་ལ་རྒྱུ་མཚན་ལྡན་ཞིང་དངོས་ཐོག་བདེན་འཚོལ་དང་རྒྱུ་
མཚན་ཤོད་པ་བརྒྱུད་ཚན་རིག་དང་མཐུན་པའི་སྒོ་ནས་དབྱེ་ཞིབ་བྱས་ཏེ་བརྗོད་
བྱ་གཏིང་ཟབ་ཅིང་གསལ་ཆ་དོད་པ་ཞིག་ཡོང་བ་བྱེད་དགོས། །
བློ་མཐུན་མའོ་ཙེ་ཏུང་གིས་“སྒྱུ་རྩལ་གྱི་རང་བཞིན་ཞན་པའི་སྒྱུ་རྩལ་གྱི་
བརྩམས་ཆོས་ཤིག་ཡིན་ཕྱིན་དེ་ཆབ་སྲིད་ཀྱི་ཐོག་ལ་ཡར་ཐོན་ཅི་འདྲ་ཆེ་ནའང་
ནུས་ཤུགས་མེད། དེར་བརྟེན་ང་ཚོས་ཆབ་སྲིད་ཀྱི་ལྟ་ཚུལ་ཐོག་ནོར་འཁྲུལ་ཡོད་
པའི་སྒྱུ་རྩལ་གྱི་བརྩམས་ཆོས་ལ་ངོ་རྒོལ་བྱེད་དགོས་པ་མ་ཟད། ཆབ་སྲིད་ཀྱི་ལྟ་
ཚུལ་ཡང་དག་པ་ཙམ་ལས་སྒྱུ་རྩལ་གྱི་ནུས་ཤུགས་མེད་པའི་“ སྦྱར་ཡིག་དང་
འབོད་ཚིག་རྣམ་པ་ཅན་” ཟེར་བའི་ཕྱོགས་ལྷུང་ལའང་ངོ་རྒོལ་བྱེད་དགོས་ཀྱི་
རེད་”ཅེས་གསུངས་པའི་དགོངས་དོན་དང༌། ཏེང་ཞའོ་ཕིང་གིས་ “ མེ་ཏོག་
མཉམ་བཞད་དང་། རྙིང་འབུད་གསར་འདོན། ཕྱི་བཟང་ཀྲུང་སྤྱོད། གནའ་
བཟང་དེང་སྤྱོད་བཅས་ཀྱི་བྱེད་ཕྱོགས་མཐའ་འཁྱོངས་བྱས་ནས་སྒྱུ་རྩལ་གསར་
རྩོམ་གྱི་ཐད་རྣམ་པ་དང་། ཉམས་འགྱུར་མི་འདྲ་བ་རྣམས་ཀྱི་བར་དུ་རང་
524



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
དབང་གི་སྒོ་ནས་གྲོས་བསྡུར་བྱས་ཆོག་རྒྱུ་དར་སྤེལ་བྱེད་དགོས་”ཞེས་གསུངས་
པ་བཞིན་རྩོམ་རིག་གི་སྐྱོན་ཡོན་བརྗོད་པའི་ལས་འགུལ་རྒྱ་ཆེར་སྤེལ་ཏེ་རྩོམ་རིག་
གསར་རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་རིག་གསར་རྩོམ་བྱ་རྒྱུར་
སྐུལ་འདེད་བཅས་བྱས་ཏེ་ཐུན་མོང་མ་ཡིན་པའི་གསར་རྩོམ་ཡར་ངོའི་ཟླ་བཞིན་
འཕེལ་བ་དང་། བྲོ་མེད་ཆོ་མེད་དང་། འགྱུར་མེད་གཅིག་ལྟར་བཟོ་བའི་སྣང་
ཚུལ་ལ་བཅོས་བསྒྱུར་བྱས་ནས་བརྩམས་ཆོས་ཕུན་སུམ་ཚོགས་པོ་ཞིག་ཡོང་རྒྱུར་
བརྩོན་ལེན་བྱེད་དགོས།
བཞི་པ། རྩོམ་རིག་གི་སྐྱོན་ཡོན་བརྗོད་མཁན་
ལ་ངེས་པར་དུ་ཡོད་དགོས་པའི་ཆ་རྐྱེན།
1.རྩོམ་རིག་དཔྱད་མྱོང་ནི་རྩོམ་རིག་དཔྱད་བརྗོད་ཀྱི་རྨང་གཞི་ཡིན།
རྩོམ་རིག་གི་བྱ་འགུལ་ཁྲོད་དུ་དཔྱད་མྱོང་ལ་ཞུགས་པའི་ཀློག་པ་པོ་ཡོད་
ཚད་དཔྱད་བརྗོད་པ་ཞིག་ཡིན་དགོས་པའི་ངེས་པ་མེད། ཡིན་ནའང་དཔྱད་
བརྗོད་པ་ཞིག་ལ་མཚོན་ན་ཐོག་མར་ངེས་པར་དུ་དཔྱད་མྱོང་བ་ཞིག་ཡིན་དགོས།
རྩོམ་རིག་དཔྱད་བརྗོད་ཀྱི་བྱ་བ་དེ་ཐོག་མར་དཔྱད་མྱོང་གི་བྱ་བ་བརྒྱུད་དེ་སྒྱུ་
རྩལ་གྱི་གཟུགས་བརྙན་ལ་མྱོང་ཚོར་དང་སྒྱུ་རྩལ་གྱི་བརྩམས་ཆོས་ཧྲིལ་པོར་ངོས་
འཛིན་བྱས་ཏེ། དེའི་རྨང་གཞིའི་སྟེང་རྗེས་དཔག་ཀྱི་བློ་ཚད་མས་དཔྱད་བརྗོད་
བྱ་འགུལ་སྤེལ་དགོས། རྩོམ་རིག་གི་དཔྱད་མྱོང་ནི་རྩོམ་རིག་དཔྱད་བརྗོད་ཀྱི་
གོམ་པ་དང་པོ་དེ་ཡིན་པས། རྩོམ་རིག་དཔྱད་བརྗོད་ཀྱི་བྱ་བ་ཚང་མ་དཔྱད་
མྱོང་གི་རྨང་གཞིའི་སྟེང་བྱས་ན་མ་གཏོགས་སྒྱུ་རྩལ་གཟུགས་བརྙན་ཁྲོད་ཀྱི་
དགོངས་དོན་ཟབ་མོ་དེར་གོ་བ་ལེན་མི་ཐུབ་ལ། བརྩམས་ཆོས་དེར་ཡང་དག་
པའི་སྒོ་ནས་གདེང་འཇོག་བྱེད་ཐུབ་པ་ཞིག་མ་ཡིན། དེར་བརྟེན་རྩོམ་རིག་གི་
525 .



རྩོམ་རིག་རྣམ་བཤད།
སྐྱོན་ཡོན་བརྗོད་མཁན་ཞིག་ལ་མཚོན་ན་ཐོག་མར་དཔྱད་མྱོང་བ་རྣམ་དག་ཅིག་
ཡིན་དགོས། གལ་སྲིད་སྒྱུ་རྩལ་གྱི་རོ་མྱོང་བྱེད་པའི་ནུས་པ་དང་མཛེས་དཔྱོད་
ཀྱི་བརྡར་ཤ་གཅོད་པའི་ནུས་པ་ཞན་པའི་མི་ཞིག་ལ་མཚོན་ན་དེ་ནི་རྩོམ་རིག་གི་
དཔྱད་བརྗོད་པ་བཟང་པོ་ཞིག་ཏུ་གྱུར་མི་སྲིད་དོ། །
2. འཚོ་བའི་ཉམས་མྱོང་དང་ལོ་རྒྱུས་ཀྱི་ཤེས་ཡོན་ཕུན་སུམ་ཚོགས་པོ་ཞིག་
ཡོད་དགོས། །
རྩོམ་པ་པོའི་བརྩམས་ཆོས་ནི་འཚོ་བར་བསྲེགས་བཅད་བརྡར་གསུམ་བྱས་
ཏེ་བྱུང་བ་ཞིག་ཡིན་རྐྱེན་ཕུལ་བྱུང་བརྩམས་ཆོས་ཤིག་གི་ནང་དུ་འཚོ་བའི་ཉམས་
མྱོང་དང་ལོ་རྒྱུས་ཀྱི་ཤེས་ཡོན་ཕུན་སུམ་ཚོགས་པོ་ཞིག་མཚོན་པར་བྱས་ཡོད།
གལ་ཏེ་སྐྱོན་ཡོན་བརྗོད་མཁན་རང་ཉིད་ལ་འཚོ་བའི་ཉམས་མྱོང་དང་ལོ་རྒྱུས་ཀྱི་
ཤེས་ཡོན་ཕུན་སུམ་ཚོགས་པོ་ཞིག་མེད་ཚེ་བརྩམས་ཆོས་དེར་གོ་ལེན་དབྱེ་ཞིབ་
བྱེད་མི་ཐུབ་ལ་སྐྱོན་ཡོན་བརྗོད་རྒྱུ་ནི་དེ་བས་ཀྱང་ཡོང་ཐབས་མེད་པ་ཞིག་ཡིན།
སྐྱོན་ཡོན་བརྗོད་པའི་དབང་དུ་བཏང་ནའང་དེ་ནི་ཐོར་འར་སི་ཐ་ཡིས་སྐྱོན་ཡོན་
བརྗོད་མཁན་འགའ་ཤས་ལ་ཟུར་ཟ་བྱས་པ་བཞིན་“ལྷུག་པས་སྤྱང་པོར་དཔྱད་
གཏམ་བྱས་པ་”ཞེས་གསུངས་པ་བཞིན་ནོ། །
3.རིག་པའི་གཞུང་ལུགས་ཀྱི་བྱང་ཚད་ངེས་ཅན་ཞིག་ཡོད་དགོས། །
སྤྱིར་བཏང་ནས་བརྗོད་ཚེ་སྐྱོན་ཡོན་བརྗོད་མཁན་ནི་རྩོམ་པ་པོ་རྣམས་
ལས་རྒྱང་རིང་གི་མ་འོངས་པའི་གནས་ཚུལ་ལ་བལྟ་ཐུབ་མཁན་ཞིག་ཡིན་དགོས་
པ་དང༌། དམིགས་ཡུལ་དེ་ལྟར་ཞིག་འགྲུབ་པར་རང་ཉིད་ལ་རིགས་པའི་གཞུང་
ལུགས་ཀྱི་བྱང་ཚད་དེ་ཚད་གཞི་མཐོ་ཙམ་ཞིག་ཡོད་དགོས་པ་དེ་ཡིན་ནོ། །
4. སྒྱུ་རྩལ་གྱི་བྱང་ཚད་ངེས་ཅན་ཞིག་ཡོད་དགོས་ལ་སྐྱོན་ཡོན་བརྗོད་པའི་
ཆོས་ཉིད་ཡང་རྟོགས་དགོས། །
སྒྱུ་རྩལ་གྱི་བྱང་ཚད་ཅེས་པ་ནི་མི་གཅིག་གི་ངོས་ནས་ཞུས་ན་དེ་ནི་སྒྱུ་རྩལ་
གྱི་ཆོས་ཉིད་ཁོང་དུ་ཆུད་པ་དང་གོ་ལེན་བྱེད་པའི་ཚད་གཞིར་དམིགས་པ་ཞིག་
526



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཡིན་རྐྱེན། སྐྱོན་ཡོན་བརྗོད་པའི་ངོ་བོ་དང་། ཚད་གཞི། ཐབས་ཤེས་སོགས་
ཁོང་དུ་ཆུད་པར་བྱེད་དགོས།
5. གཟབ་ནན་དང་རང་སྐྱོན་རང་བརྗོད་བྱེད་པའི་སྙིང་སྟོབས་དང་རྣམ་
འགྱུར་ལྡན་དགོས་པ།
6. རྩོམ་རིག་སྒྱུ་རྩལ་གྱི་གསར་འཕྲིན་ཤེས་རྟོགས་བྱེད་ཐུབ་པའི་ནུས་པ་
ཡོད་དགོས།
མདོར་བསྡུས་ན། བརྩམས་ཆོས་ཤིག་ཡིན་ཕྱིན་དེར་བསམ་བློའི་ནང་
དོན་དང་སྒྱུ་རྩལ་གྱི་ཉམས་འགྱུར་སོགས་ཕྱོགས་གཉིས་ནས་གདེང་འཇོག་བྱེད་
དགོས་པ་རེད། སྤྱི་ཡོངས་ནས་བཤད་ན་རྩོམ་རིག་སྒྱུ་རྩལ་གྱི་བསམ་པའི་ནང་
དོན་ནི་ཕྱོགས་མང་པོ་དང་འབྲེལ་བ་ཡོད་པ་ཞིག་སྟེ། ཆབ་སྲིད་ཀྱི་ལྟ་ཚུལ་དང༌།
ཀུན་སྤྱོད་ཀྱི་ལྟ་ཚུལ། སྒྱུ་རྩལ་གྱི་ལྟ་ཚུལ་སོགས་ཚུད་ཡོད་པ་མ་ཟད། ལྟ་ཚུལ་དེ་
རིགས་བརྩམས་ཆོས་ནང་དུ་ཚང་མ་ངོས་འཛིན་རྒྱུ་མེད་པ་ཞིག་མ་ཡིན་པར་སྒྱུ་
རྩལ་གྱི་གཟུགས་བརྙན་དང་། བརྗོད་བྱ། བསམ་གཞིགས་བྱེད་སྟངས་དང་སྒྱུ་
རྩལ་གྱི་ཐོག་ནས་འཚོ་བ་དངོས་གསལ་སྟོན་བྱེད་པ་བཅས་ཟུང་འབྲེལ་བྱས་ཡོད།
དེས་ན་ང་ཚོས་བརྩམས་ཆོས་ལ་དཔྱད་ཞིབ་བྱེད་པ་དང༌། བརྩམས་ཆོས་ཀྱི་
བསམ་བློའི་ནང་དོན་ལ་གདེང་འཇོག་བྱེད་སྐབས་ཆབ་སྲིད་ཀྱི་ལྟ་ཚུལ་དང་།
ཆབ་སྲིད་ཀྱི་ཕྱོགས་ལྷུང་རང་བཞིན་ལ་དབྱེ་འབྱེད་བྱེད་དགོས་པ་ཕུད། ད་དུང་
ངེས་པར་དུ་བརྩམས་ཆོས་དེའི་ལྐོག་འགྱུར་གྱི་བསམ་བློ་དང༌། འཚོ་བར་ངོས་
འཛིན་བྱེད་པའི་རིན་ཐང་སོགས་ལ་ཡང་དབྱེ་ཞིབ་བྱས་ན། གཞི་ནས་བརྩམས་
ཆོས་ཁྱོན་ཡོངས་ཀྱི་བསམ་བློའི་དོན་སྙིང་ལ་གདེང་འཇོག་བྱེད་ཐུབ་པ་ཞིག་ཡོང་
གི་རེད། རྩོམ་རིག་བརྩམས་ཆོས་ཀྱི་བསམ་བློའི་ནང་དོན་དེ་མཐར་གཏུགས་ན་
ཆབ་སྲིད་ཀྱི་ལྟ་ཚུལ་དང་། ཆབ་སྲིད་ཀྱི་ཕྱོགས་ལྷུང་རང་བཞིན་ཁོ་ན་ཡིན་སྙམ་
པ་དང་། དེ་ནི་རྩོམ་རིག་ལ་སྐྱོན་ཡོན་བརྗོད་པའི་ཚད་གཞི་ཐུན་མོང་མ་ཡིན་པ་
ཞིག་ཏུ་རྩིས་ཏེ་རྩོམ་རིག་བརྩམས་འབྲས་ཀྱི་མཚོན་ཚུལ་རྙོག་དྲ་ཆེན་པོ་དེ་དག་
527



རྩོམ་རིག་རྣམ་བཤད།
ལ་དོ་སྣང་མ་བྱས་ཚེ་སྟབས་བདེར་འགྱུར་བའི་ནོར་འཁྲུལ་འབྱུང་སྲིད་ལ། དེས་
རྩོམ་རིག་གསར་རྩོམ་དང་རྩོམ་རིག་གི་སྐྱོན་ཡོན་བརྗོད་པའི་བྱ་བ་དེ་སྐྱོན་བྲལ་
གྱི་ངང་ནས་ཡར་རྒྱས་གོང་འཕེལ་འགྲོ་རྒྱུར་གནོད་འཚེ་ངེས་ཅན་ཞིག་ཡོད། །
དེ་སྔོན་རྩོམ་རིག་དཔྱད་བརྗོད་བྱེད་སྐབས་བརྩམས་ཆོས་ཀྱི་སྙིང་དོན་དེ་
སྐབས་དེའི་ཆབ་སྲིད་དང་སྲིད་ཇུས་མཉམ་དུ་འབྲེལ་ཏེ་དགེ་སྐྱོན་ཚད་འཇལ་
བྱས་ཤིང་། དེའི་འབྲས་བུར་བརྩམས་ཆོས་ཀྱི་ལེགས་ཉེས་གང་ཡིན་པ་ནི་དེས་
ཆབ་སྲིད་ལ་གཞོགས་འདེགས་དམ་ཟབ་བྱས་ཡོད་མེད་ལ་ལྟ་བའི་ཕྱོགས་ལྷུང་
ཞིག་ཏུ་གྱུར་པ་དེས་རྩོམ་རིག་གོང་འཕེལ་དང་ཕུན་སུམ་ཚོགས་པོ་ཡོང་རྒྱུར་ཕན་
ཐོགས་མེད་པར་གནོད་འཚེའི་ནུས་པ་ངེས་ཅན་ཞིག་ཐོན་ཡོད། རྩོམ་རིག་དེ་ལོ་
རྒྱུས་ཀྱི་དུས་སྐབས་གང་གི་ནང་དུའང་ཞིབ་ཕྲའི་ཆབ་སྲིད་ཀྱི་དྲིལ་བསྒྲགས་ཡོ་
བྱད་དང་སྐད་དུང་དུ་འགྱུར་དགོས་པའི་ཚད་དུ་འཇོག་རྒྱུ་མེད་ལ། བརྩམས་
ཆོས་འགའ་རེ་ནི་མི་སྣ་ཞིག་དང་གཟུགས་བརྙན་ཞིག་བསྐྲུན་པའི་ཆེད་དུ་ཡིན་པ་
ལས། སྐབས་དེའི་ཆབ་སྲིད་གཅིག་མཚོན་ཕྱིར་མ་བྲིས་པ་ཞིག་ཡིན་ཚེ་སྐྱོན་ཡོན་
བརྗོད་སྐབས་དེ་བརྩམས་ཆོས་ཡག་པོ་མིན་པར་ཚིག་ཐག་བཅད་ན་གཏན་ནས་
མི་འགྲིག་པར་བརྩམས་ཆོས་ལ་ཡང་དག་པའི་སྒོ་ནས་བརྡར་ཤ་གཅོད་དགོས།
མའོ་ཙེ་ཏུང་གིས་“ མེ་ཏོག་མཉམ་བཞད་དང་མཁས་བརྒྱ་འགྲན་གླེང་གི་བྱེད་
ཕྱོགས་དེ་ནི་སྒྱུ་ རྩལ་ འཕེལ་རྒྱས་དང་། ཚན་རིག་ཡར་རྒྱས་ཡོང་བར་སྐུལ་
འདེད་བྱ་རྒྱུའི་བྱེད་ཕྱོགས་དང་། རང་རྒྱལ་སྤྱི་ཚོགས་རིང་ལུགས་ཀྱི་རིག་གནས་
དར་རྒྱས་ཡོང་བར་སྐུལ་འདེད་བྱ་རྒྱུའི་བྱེད་ཕྱོགས་རེད། སྒྱུ་རྩལ་ཐོག་གི་རྣམ་
པ་དང་ཉམས་འགྱུར་མི་འདྲ་བ་རྣམས་རང་དབང་གི་སྒོ་ནས་རྩོད་པ་བརྒྱབ་ཆོག་
གི་རེད། ང་ཚོའི་སེམས་ལ་སྲིད་འཛིན་གྱི་སྟོབས་ཤུགས་ལ་བརྟེན་ནས་བཙན་
ཤེད་ཀྱིས་ཉམས་འགྱུར་གཅིག་དང་གྲུབ་མཐའ་གཅིག་སྤེལ་བ་དང་། ཉམས་
འགྱུར་གཞན་དང་གྲུབ་མཐའ་གཞན་བཀག་འགོག་བྱེད་པ་དེས་སྒྱུ་རྩལ་དང་
ཚན་རིག་གོང་འཕེལ་གཏོང་རྒྱུར་གནོད་ཀྱི་རེད་བསམ་གྱི་འདུག་སྒྱུ་རྩལ་དང་
528



ལེའུ་བཞི་པ། རྩོམ་རིག་རོལ་མྱོང་དང་སྐྱོན་ཡོན་བརྗོད་རྒྱུའི་སྐོར།
ཚན་རིག་ཐད་ཀྱི་ཡིན་མིན་གྱི་གནད་དོན་དེ་སྒྱུ་རྩལ་གྱི་ལས་རིགས་པ་དང་ཚན་
རིག་གི་ལས་རིགས་པ་རྣམས་ཀྱིས་རང་དབང་གི་སྒོ་ནས་གྲོས་བསྡུར་བྱས་ཏེ་ཐག་
གཅོད་བྱེད་དགོས་ པ་ལས། ཐབས་ཤེས་ སྟབས་བདེ་པོ་ལ་ བརྟེན་ནས་ ཐག་
གཅོད་བྱེད་མི་རུང༌། ཡང་དག་པའི་རིགས་དང་ནོར་འཁྲུལ་གྱི་རིགས་བརྡར་ཤ་
གཅོད་རྒྱུར་རྟག་པར་ཉམས་ཚོད་ལེན་རྒྱུའི་དུས་ཚོད་ཅིག་དགོས་ཀྱི་རེད། ལོ་
རྒྱུས་ཐོག་གསར་པ་དང་ཡང་དག་པའི་རིགས་ཐོག་མར་བྱུང་བའི་དུས་སུ་རྟག་
པར་མི་མང་ཆེ་བས་ཁས་ལེན་གྱི་མེད་སྟབས་འཐབ་རྩོད་ཀྱི་ནང་དུ་ཀྱག་ཀྱོག་གི་
ངང་ནས་མ་གཏོགས་འཕེལ་རྒྱས་ཡོང་ཐུབ་ཀྱི་མ་རེད། ཡང་དག་པའི་རིགས་
དང་ལེགས་པའི་རིགས་ཐོག་མར་བྱུང་སྐབས་མི་རྣམས་ཀྱིས་དེ་ཚོ་དྲི་ཞིམ་མེ་ཏོག་
ཡིན་པ་ཁས་ལེན་རྒྱུ་ཕར་ཞོག་ད་དུང་དེ་ཚོ་དུག་རྩྭར་བརྩི་བ་ཞིག་རྟག་པར་ཡོང་
གི་རེད། དཔེར་ན། ཀོ་པི་ཉི་ཡིས་ཉི་མའི་ཁྱིམ་རྒྱུད་སྐོར་གྱི་གཞུང་ལུགས་དང་།
ཏར་འུན་ གྱི་འཕེལ་འགྱུར་སྨྲ་བ་དེ་གཉིས་ ཀ་དེ་ སྔ་ནོར་འཁྲུལ་ གྱི་ རིགས་ སུ་
བཞག་པར་བརྟེན་དེ་གཉིས་ཀས་དཀའ་ངལ་ཆེ་བའི་འཐབ་རྩོད་བྱེད་དགོས་
བྱུང་ཡོད”ཅེས་གསུངས་པ་འདི་ནི་ཤིན་ཏུ་གཏིང་ཟབ་པའི་དགོངས་དོན་ཞིག་
ཡིན་པས་རྩོམ་རིག་གི་སྐྱོན་ཡོན་བརྗོད་སྐབས་ངེས་པར་དུ་རྩ་དོན་འདི་དག་བེད་
སྤྱོད་དང་ངོས་འཛིན་གསལ་པོ་ཡོང་བ་བྱེད་དགོས། །
OIR
1. རྩོམ་རིག་གི་སྐྱོན་ཡོན་བརྗོད་པའི་ངོ་བོ་ཅི་ཡིན། །
2.རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་གང་ཡིན་ནམ། །
3. རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེར་དུས་རབས་མི་འདྲ་བ་དང་མི་
རིགས་མི་འདྲ་བར་སྐྱོན་ཡོན་བརྗོད་པའི་ཚད་གཞི་མི་འདྲ་བ་རེ་ཡོད་ཅེས་པའི་རྒྱུ་མཚན་ཅི་
ཡིན།
4. བསམ་བློའི་ཚད་གཞི་ཞེས་པའི་གོ་དོན་གང་ཡིན་ནམ།
5. སྒྱུ་རྩལ་གྱི་ཚད་གཞི་ཞེས་པའི་གོ་དོན་གང་ཡིན་ནམ།
6. རྩོམ་རིག་གི་སྐྱོན་ཡོན་བརྗོད་པའི་ཐབས་ཤེས་ཞེས་པའི་གོ་དོན་གང་ཡིན།
529



རྩོམ་རིག་རྣམ་བཤད།
7. སྐྱོན་ཡོན་བརྗོད་མཁན་ལ་ཡོད་དགོས་པའི་ཆ་རྐྱེན་གང་དང་གང་ཡིན།
8. རྩོམ་རིག་གི་སྐྱོན་ཡོན་བརྗོད་པའི་ཐབས་ཤེས་ཁྱབ་ཆེ་ཙམ་ནས་དབྱེ་ན་གང་དང་
གང་ཡོད།
9. སྤྱི་ཚོགས་རིག་པའི་དཔྱད་བརྗོད་ཅེས་པའི་གོ་དོན་གང་ཡིན།
530



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ལེའུ་ལྔ་པ། རྩོམ་རིག་གི་འཕེལ་རྒྱས་དང་
རྒྱུན་འཛིན་གསར་གཏོད་ཀྱི་སྐོར།
ས་བཅད་དང་པོ། རྩོམ་རིག་གི་འཕེལ་རྒྱས་སྐོར།
མིའི་རིགས་ཀྱི་ལོ་རྒྱུས་ཐོག་ཏུ་གདོད་མའི་སྤྱི་ཚོགས་འཐོར་ཞིག་ཕྱིན་ཏེ་
གྲལ་རིམ་ཡོད་པའི་བྲན་གཡོག་སྤྱི་ཚོགས་སུ་འཕོ་འགྱུར་ཕྱིན་པ་དང་། གྲལ་
རིམ་ཡོད་པའི་རྐྱེན་གྱིས་སྤྱི་ཚོགས་ཀྱི་ལས་གནས་ཐོག་བསམ་བློའི་ངལ་རྩོལ་དང༌
ལུས་པོའི་ངལ་རྩོལ་བྱེད་མཁན་གྱི་དབྱེ་བ་བྱུང་བ་མ་ཟད། མིའི་རིགས་ཀྱི་ལོ་
རྒྱུས་ཐོག་ཏུ་ཐོག་མའི་འགྱུར་ལྡོག་ཆེན་པོ་ཞིག་བྱུང་བ་དང༌། ཐོན་སྐྱེད་ཀྱི་
འཐབ་རྩོད་དང་མང་ཚོགས་ཀྱི་འཐབ་རྩོད་གཉིས་པོ་ནི་སྤྱི་ཚོགས་འཕེལ་རྒྱས་
འགྲོ་བའི་སྒུལ་ཤུགས་ཆེན་པོ་གཉིས་ཡིན།
དང་པོ། དཔལ་འབྱོར་གྱི་རྨང་གཞི་ནི་རྩོམ་རིག་འཕེལ་
རྒྱས་འགྲོ་རྒྱུར་ཐག་གཅོད་ཀྱི་རང་བཞིན་
ལྡན་པའི་རྒྱུ་རྐྱེན་ཞིག་ཡིན།
ཐོན་སྐྱེད་འཐབ་རྩོད་ཟེར་བ་ནི་མི་རྣམས་ཀྱིས་རང་བྱུང་ཁམས་ལ་འཐབ་
རྩོད་བྱེད་པ་དང་ཡང་ན་ཚན་རིག་གི་ཚོད་ལྟ་འགའ་ཞིག་ལ་དམིགས་པ་ཞིག་
531



རྩོམ་རིག་རྣམ་བཤད།
ཡིན། དེ་ནི་ཐོན་སྐྱེད་ངལ་རྩོལ་གྱི་ནུས་པ་གོང་མཐོར་གཏོང་བ་དང༌། ཐོན་
སྐྱེད་ཀྱི་སྤྱི་ཚོགས་ནུས་ཤུགས་གོང་འཕེལ་གཏོང་བའི་སྤྱིར་བཏང་གི་འཐབ་རྩོད་
རྣམ་པ་ཞིག་ཡིན། གདོད་མའི་དུས་སུ་མི་རྣམས་ཀྱིས་ལག་ལེན་གྱི་ལས་འགུལ་
ཚང་མ་ནི་ཐོན་སྐྱེད་ངལ་རྩོལ་དང་རང་བྱུང་ཁམས་ལ་འཐབ་རྩོད་བྱ་རྒྱུ་དེ་རེད།
དེར་བརྟེན། མིའི་རིགས་ཀྱི་སྤྱི་ཚོགས་དེ་ཡང་ཐོག་མར་ རང་བྱུང་ཁམས་ལ་
འཐབ་རྩོད་བྱེད་པའི་ནང་ནས་འཕེལ་རྒྱས་བྱུང་བ་ཞིག་རེད། ཨེན་ཁེ་སིས་“མི་
རྣམས་ཀྱིས་ ཐོག་མར་བཟའ་འཐུང་དང་། གོས་རྒྱུ། སྡོད་ཁང་བཅས་ ཐག་
གཅོད་བྱུང་རྟིང་དེ་ནས་ཆབ་སྲིད་དང་། ཚན་རིག། སྒྱུ་རྩལ། ཆོས་ལུགས་
སོགས་བྱེད་ཀྱི་ཡོད་པ་རེད་” ཅེས་གསུངས་པ་ལྟར། ཐོན་སྐྱེད་འཐབ་རྩོད་བྱས་
པ་བརྒྱུད་དེ་ལོ་རྒྱུས་ཀྱི་འཕེལ་རྒྱས་ངེས་ཅན་ཞིག་གི་ནང་དུ་རང་བྱུང་ཁམས་ལ་
བསྒྱུར་བཀོད་བྱེད་པ་དང་ཆབས་ཅིག་མི་དང་རང་བྱུང་ཁམས་བར་གྱི་འབྲེལ་བ་
དེར་འགྱུར་ལྡོག་འགྲོ་བ་དང་། མི་རྣམས་ཀྱི་སྤྱི་ཚོགས་ཀྱི་བྱ་འགུལ་མཐའ་དག་
ལ་དགོས་ངེས་ཀྱིས་དངོས་པོའི་རྨང་གཞི་གཏིང་བ་མ་ཟད། རྩོམ་རིག་གི་འཕེལ་
རྒྱས་ལ་ཆ་རྐྱེན་བསྐྲུན་ཡོད་པ་རེད། བོད་ཀྱི་རྒྱལ་པོ་གྲི་གུམ་བཙན་པོ་དང་པུ་དེ་
གུང་རྒྱལ་གཉིས་ཀྱི་དུས་སུ་སྤྱི་ཚོགས་ཀྱི་ཐོན་སྐྱེད་ལ་འཕེལ་རྒྱས་ངེས་ཅན་ཞིག་
བྱུང་ཡོད་པ་སྟེ། དཔེར་ན་《མཁས་པའི་དགའ་སྟོན་》ལས་“དེ་ཡིས་རྡོ་བཞུ་
གསེར་དངུལ་ཟངས་ལྕགས་ཕྱུང་། རྨོས་པའི་ལོ་ཏོག་ཐོག་མ་འདི་ནས་བྱུང་ཞེས་
གསུངས་པ་ལྟར་ཟངས་ལྕགས་སྤྱོད་པ་དང་། ཞིང་ལས་ཐོན་སྐྱེད་བྱེད་པའི་ཐོག་
མའི་མྱུ་གུ་འབུས་པ། ལོ་རྒྱུས་ཀྱི་འཕེལ་རིམ་ཁྲོད་ཐོན་སྐྱེད་ངལ་རྩོལ་གྱི་ཆུ་ཚད་
མི་འདྲ་བ། སྤྱི་ཚོགས་ཀྱི་འཚོ་བའི་སྣང་ཚུལ་དང་མིའི་འདུ་ཤེས་མཚོན་པའི་ལྷ་
སྒྲུང་དེ་དག་ཡང་སྐབས་དེའི་དཔལ་འབྱོར་གྱི་རྨང་གཞིར་རགས་ལས་པ་ཞིག་
ཡིན། །
དུས་ཚོད་ངེས་ཅན་ཞིག་གི་རྩོམ་རིག་གི་འཕེལ་རྒྱས་དེ་དུས་སྐབས་དེའི་
དཔལ་འབྱོར་ མཐོ་རླབས་ ཀྱི་ འབྲས་ བུ་ ཡིན། བློ་ མཐུན་ མའོ་ཙེ་ཏུང་ གིས་
532



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
“དཔལ་ འབྱོར་ འཛུགས་ བསྐྲུན་ གྱི་ མཐོ་ རླབས་ དང་ བསྟུན་ ཏེ་ རིག་ གནས་
འཛུགས་བསྐྲུན་གྱི་མཐོ་རླབས་ཤིག་ཡོང་གི་ཡོད་” ཅེས་གསུངས་པ་དང༌། ལོ་
རྒྱུས་དུས་སྐབས་གང་གི་ནང་དུ་ཡང་དུས་སྐབས་དེའི་དཔལ་འབྱོར་གྱི་རྨང་གཞི་
དང་འཕེལ་རྒྱས་ཀྱིས་རྩོམ་རིག་འཕེལ་རྒྱས་ལ་ནུས་པ་མི་ཆུང་བ་ཞིག་ཐོན་གྱི་
ཡོད། སྤྱི་ཚོགས་ཀྱི་འཕེལ་རྒྱས་དེ་རྣམ་པ་གསར་པ་ཞིག་ལ་སླེབས་པ་དང་རྨང་
གཞིའི་དཔལ་འབྱོར་ལ་འཕོ་འགྱུར་ཅི་འདྲ་ཞིག་བྱུང་ན་སྤྱི་ཚོགས་འཚོ་བའི་
ཕྱོགས་སོ་སོ་ནས་དེའི་གོམ་འགྲོས་དང་མཐུན་པའི་འགྱུར་ལྡོག་འོས་མཚམས་
ཤིག་བྱུང་ཞིང་དེ་ཡིས་རྩོམ་རིག་གསར་རྩོམ་ལ་བརྗོད་བྱ་གསར་པ་འདོན་སྤྲོད་
བྱས་ནས་རྩོམ་རིག་འཕེལ་རྒྱས་ལ་སྐུལ་མ་གཏོང་གི་ཡོད། རྩོམ་རིག་འཕེལ་རྒྱས་
ཀྱི་ཁྲོད་དུ་རྩོམ་རིག་གི་ནང་དོན་ཆ་ནས་དངོས་པོའི་འཚོ་བའི་འཕོ་འགྱུར་གྱི་
ཤན་ཞུགས་པ་མངོན་པར་གསལ་བ་ཡིན། རྩོམ་རིག་གི་རྣམ་པའི་ཆ་ལ་མཚོན་
ན་རང་ངོས་ཀྱི་འཕེལ་རྒྱས་ཀྱི་ཆོས་ཉིད་ཡོད་ལ་ཕྱི་ནས་འོངས་པའི་རིག་གནས་
ཀྱི་མཐུན་ རྐྱེན་དང༌ སྒྱུ་ རྩལ་ གྱི་ ཤན་ཞུགས་ པའང་ ཡོད། འོན་ ཀྱང་ མཐར་
གཏུགས་ན་དངོས་པོའི་འཚོ་བའི་རྒྱུ་རྐྱེན་ནི་ཐག་གཅོད་ཀྱི་རང་བཞིན་ལྡན་པ་
ཞིག་ཡིན། རྨང་གཞིའི་དཔལ་འབྱོར་ལ་འཕོ་འགྱུར་བྱུང་བ་དེས་སྤྱི་ཚོགས་ཀྱི་
འཚོ་བར་འགྱུར་ལྡོག་བྱུང་ངེས་ལ། སྤྱི་ཚོགས་འཚོ་བར་འགྱུར་ལྡོག་བྱུང་བ་དེས་
རྩོམ་རིག་གི་ནང་དོན་ཆ་ལ་ཡང་འགྱུར་ལྡོག་དང་འཕེལ་རྒྱས་འགྲོ་གི་ཡོད་པ་
རེད།
གཉིས་པ། ཆབ་སྲིད་ཀྱིས་རྩོམ་རིག་འཕེལ་
རྒྱས་ལ་ཐོན་པའི་ཤུགས་རྐྱེན་སྐོར།
ཆབ་སྲིད་དང་རྩོམ་རིག་སྒྱུ་རྩལ་གཉིས་ནི་སྟེང་གི་བཀོད་པ་ཞིག་ཡིན་པ་
533



རྩོམ་རིག་རྣམ་བཤད།
དང་། དེ་གཉིས་པོ་དཔལ་འབྱོར་གྱི་རྨང་གཞིས་ཐག་གཅོད་བྱེད་པ་དང་ཆབས་
ཅིག་དཔལ་འབྱོར་གྱི་རྨང་གཞི་ལ་ཞབས་འདེགས་ཞུ་ཡི་ཡོད་པར་བརྟེན་ཕན་
ཚུན་ཤུགས་རྐྱེན་བྱེད་རེས་ཀྱི་འབྲེལ་བ་ཞིག་ཡིན། “ཆབ་སྲིད་ནི་དཔལ་འབྱོར་
གཅིག་སྡུད་ཀྱིས་མཚོན་པར་བྱས་པ་ཞིག་ཡིན་” པ་དང་། སྟེང་གི་བཀོད་པའི་
ནང་གཙོ་བོའི་གནས་བབ་ཅིག་བཟུང་ཡོད་པ་མ་ཟད། ནུས་པ་ཆེ་ཤོས་འདོན་
མཁན་ཞིག་ཡིན། དེས་ན་སྟེང་གི་བཀོད་པའི་ནང་ཆབ་སྲིད་ཀྱིས་མཚམས་སྦྱོར་
གྱི་ནུས་པ་ཆེ་ཤོས་ཐོན་གྱི་ཡོད་པར་བརྟེན། རྩོམ་རིག་གི་འཕེལ་རྒྱས་ལ་ཤུགས་
རྐྱེན་ཆེན་པོ་ཡོད་པ་ཞིག་ཡིན། རྒྱུ་མཚན་ནི་ཆབ་སྲིད་ཀྱིས་སྟེང་གི་བཀོད་པའི་
ནང་གཙོ་ཁྲིད་ཀྱི་གོ་གནས་ཤིག་བཟུང་ཡོད་པ་དང༌། དེ་ནི་གྲལ་རིམ་གྱི་ཁེ་ཕན་
གཅིག་སྡུད་ཀྱིས་མཚོན་པར་བྱས་ཡོད་རྐྱེན་རྩོམ་རིག་སྒྱུ་རྩལ་ལ་ཚོད་འཛིན་གྱི་
ནུས་པ་ཞིག་ཐོན་གྱི་ཡོད། གཅིག་ནས་རྩོམ་རིག་འཕེལ་རྒྱས་འགྲོ་རྒྱུར་སྐུལ་
འདེད་ཀྱི་ནུས་པ་ཆེན་པོ་ཞིག་ཐོན་ཏེ་རྩོམ་རིག་འཕེལ་རྒྱས་དང་ཕུན་སུམ་ཚོགས་
སུ་འགྲོ་གི་ཡོད་པ་དང༌། གཉིས་ནས། རྩོམ་རིག་ལ་བཀག་རྒྱ་ཆེན་པོ་ཞིག་སྤྲད་
དེ་རྩོམ་རིག་ཉམས་རྒུད་དང་འཐོར་ཞིག་གཏོང་གི་ཡོད། དཔེར་ན་“ མི་བཞི་
ངན་རེངས་”ཀྱིས་ཆབ་སྲིད་ཀྱི་གནོན་ཤུགས་འོག་ཏུ་རྩོམ་རིག་སྒྱུ་རྩལ་དེ་སྟོང་ལ་
ཉེ་བའི་དུས་ཅིག་ཏུ་སླེབས་པ་དང༌། ཧ་ལམ་རྩོམ་རིག་མིང་ཙམ་ལས་དོན་ངོ་
མའི་རྩོལ་རིག་མེད་པར་གྱུར་བ་རེད། སྐབས་དེའི་གཡོན་ཐལ་གྱི་བསམ་བློའི་
མཛུབ་ཁྲིད་དང་ལུང་འཛིན་རིང་ལུགས་ཀྱི་བསམ་བློའི་མ་ལག་དེས་རྩོམ་རིག་
འཕེལ་རྒྱས་འགྲོ་རྒྱུར་གནོད་འཚེ་ཚབས་ཆེན་བཟོས་ཡོད། ལོ་བཅུའི་དུས་ཟིང་
ནང་ཤེས་ཡོན་ལ་མཐོང་ཆུང་དང་ལྷག་པར་དུ་གྲངས་ཉུང་མི་རིགས་ཀྱི་སྐད་ཡིག་
ལ་མཐོང་ཆུང་བྱས་ཏེ་ཐ་ན་རྩ་བ་ནས་རྩ་མེད་གཏོང་རྒྱུའི་སྣང་ཚུལ་དེ་ཡོད་རྐྱེན་
བོད་ཀྱི་རྩོམ་རིག་ཐད་ལ་ཡང་སྔོན་བྱོན་མཁས་དབང་དམ་པ་རྣམས་ཀྱིས་མཛད་
པའི་བཀའ་རྩོམ་ཇི་སྙེད་མཆིས་པ་དག་ལ་ལ་རྩ་བརླག་ཤུལ་མེད་བཟོས་པ་དང་
ལ་ལ་བཙོན་གྱི་ཁུང་བུར་ཚུད་པ་སོགས་གོད་ཆག་ཆེན་པོ་བྱུང་བ་དང༌། མི་
534



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
རྣམས་ཀྱི་སེམས་ལ་སྐྱོ་ཤས་ཀྱི་སྣང་བའམ་ཁོང་ཁྲོ་སྐྱེ་དགོས་པ་ཞིག་བྱུང་ཡོད།
གསུམ་པ། མཚན་ཉིད་རིག་པས་རྩོམ་རིག་འཕེལ་
རྒྱས་ལ་ཤུགས་རྐྱེན་ཆེན་པོ་ཡོད་པ་ཞིག་ཡིན།
མཚན་ཉིད་རིག་པ་ནི་སྤྱི་ཚོགས་ཀྱི་འདུ་ཤེས་འཛིན་སྟངས་གྲས་ཤིག་ཡིན་
པ་དང༌། དེ་ནི་མི་རྣམས་ཀྱི་འཇིག་རྟེན་ཧྲིལ་པོར་འཛིན་པའི་རྩ་བའི་སྒྱུ་རྩལ་དེ་
ཡིན་པ་མ་ཟད། མི་རྣམས་ཀྱི་གོ་རིམ་ལྡན་པ་དང་རིག་པའི་གཞུང་ལུགས་ཅན་
དུ་འགྱུར་བའི་ལྟ་ཚུལ་དེ་ཡིན། དེར་བརྟེན་མཚན་ཉིད་རིག་པས་རྩོམ་རིག་ལ་
ཤུགས་རྐྱེན་དེ་གཏིང་ཟབ་པོ་ཡོད་པ་ཞིག་ཡིན། སྤྱིར་བཏང་ནས་བཤད་ན་
མཚན་ཉིད་རིག་པའི་ཤུགས་རྐྱེན་ནི་རྩོམ་པ་པོ་འགའ་རེ་དང་། བརྩམས་ཆོས་
འགའ་རེ་ལ་ཡོད་པ་ཞིག་མ་ཡིན་པར་རྟག་པར་རྩོམ་རིག་གི་བསམ་པའི་རླབས་
རྒྱུན་དང་། གསར་རྩོམ་གྱི་ཕྱོགས་ལྷུང༌། གསར་རྩོམ་གྱི་ཐབས་ཤེས། ཉམས་
འགྱུར་དང་། གྲུབ་མཐའ་སོགས་ཚང་མར་ཤུགས་རྐྱེན་གཏིང་ཟབ་ཅིག་ཡོད་པ་
རེད།
བཞི་པ། ཆོས་ལུགས་ཀྱིས་རྩོམ་རིག་འཕེལ་རྒྱས་
འགྲོ་རྒྱུར་ཤུགས་རྐྱེན་ཆེན་པོ་བྱུང་ཡོད།
ཆོས་ལུགས་དང་རྩོམ་རིག་གཉིས་ལ་འདྲ་བའི་ཕྱོགས་ཡོད་ལ་མི་འདྲ་བའི་
ཕྱོགས་ཀྱང་ཡོད། འདྲ་བའི་ ཕྱོགས་ནི་དེ་གཉིས་པོ་འདུ་ ཤེས་འཛིན་སྟངས་
གཅིག་ཡིན་པ་དང༌། དེ་ནི་མི་རྣམས་ཀྱིས་འཇིག་རྟེན་ངོས་འཛིན་དང་ཁོང་དུ་
ཆུད་པར་བྱེད་པའི་བྱེད་ཐབས་ཤིག་ཡིན་པ་མ་ཟད། གཟུགས་བརྙན་དང་
535



རྩོམ་རིག་རྣམ་བཤད།
བསམ་པའི་འཆར་སྒོ་དེ་ཡིན། རྩོམ་རིག་དང་ཆོས་ལུགས་གཉིས་ནི་ཕན་ཚུན་
འབྲེལ་བ་དམ་ཞིང་ཤུགས་རྐྱེན་ཆེན་པོ་ཡོད་པ་ཞིག་ཡིན། དུས་རབས་ངེས་ཅན་
ཞིག་གི་ནང་དུ་དར་ཁྱབ་ཏུ་སོང་བའི་ཆོས་ལུགས་དེས་མི་རྣམས་ཀྱི་སེམས་ཁམས་
སུ་བག་ཆགས་ངེས་ཅན་ཞིག་ཡོད་པ་དང་ཆབས་ཅིག་དུས་རབས་དེའི་ནང་དུ་
གནས་པའི་རྩོམ་རིག་སྒྱུ་རྩལ་གྱི་ནང་དོན་དང་རྣམ་པར་ཤུགས་རྐྱེན་ཆེན་པོ་ཡོད་
པ་མ་ཟད། རྩོམ་རིག་འཕེལ་རྒྱས་ལ་སྐུལ་འདེད་ཀྱི་ནུས་པ་ངེས་ཅན་ཞིག་ཐོན་
གྱི་ཡོད། 1988ལོར་པཎ་ཆེན་སྐུ་ཕྲེང་བཅུ་པ་མཆོག་ནས་“བོད་ཀྱི་རིག་པ་ཞེས་
པ་ནི། ཆོས་དང་འབྲེལ་བ་ཡོད་པ་ཞིག་ཡིན་པ་དང་། དེ་ཡང་བོད་མི་རིགས་དེ་
ཉིད་རིག་ལྡན་གྱི་མི་རིགས་ཤིག་ཏུ་གྱུར་བ་དང་ཆབས་ཅིག་ཆོས་དང་རིག་གནས་
གཉིས་ཟུང་དུ་འབྲེལ་ནས་འཕེལ་རྒྱས་ཕྱིན་པ་རེད། མི་རིགས་དེའི་བསམ་བློ་
གཏོང་སྟངས་དང་རིན་ཐང་གི་ལྟ་བ། ལེགས་ཉེས་དང་བདེན་རྫུན་དབྱེ་འབྱེད་
ཀྱི་བསམ་བློ་སོགས་མང་པོ་ནང་པའི་ཆོས་ལུགས་ནས་བྱུང་ཡོད། དེ་ནི་དཔེར་
ན། རྒྱ་མི་རིགས་ཀྱི་རིག་གནས་འབྱུང་གཞི་ཚང་མ་གུང་ཅེ་དང་། མུང་ཙེ་ལས་
བྱུང་བ་དང་འདྲ་བ་ཡིན། ང་ཚོའི་དེ་དག་ཀྱང་ཤཀྱ་ཐུབ་པའི་ནང་བསྟན་གྱི་
རིག་པ་ལས་བྱུང་བ་ཞིག་ཡིན་པས། མདོར་ན་ནང་བསྟན་དང་ཁ་བྲལ་ནས་
བོད་ཀྱི་རིག་གནས་ཀྱི་ལེའུ་ཁེར་རྐྱང་ཞིག་ཤོད་རྒྱུ་དེ་ཧ་ཅང་ཁག་པོ་ཡིན་ལ།
དེའི་ཐོག་ཏུ་ནང་བསྟན་ཞེས་པ་ནི་ཆོས་ལུགས་སྟབས་བདེ་ཞིག་མིན་པ་དེའི་
གཞུང་རྒྱ་ཆེ་ལ་གཏིང་ཟབ་པ་བཅས་ཡིན་” ཞེས་ གསུངས་ཡོད་པ་རེད། མི་
རིགས་ཤིག་གི་རིག་གནས་དང་རྩོམ་རིག་འཕེལ་རྒྱས་འགྲོ་བའི་བརྒྱུད་རིམ་ནང་
ཆོས་ལུགས་ཀྱི་ཤན་ཞུགས་ཟབ་མོ་ཐེབས་ཡོད་པ་མ་ཟད། སྐུལ་འདེད་ཀྱི་ནུས་
པ་ཆེན་པོ་ཐོན་ཡོད། དཔེར་ན། བོད་རིགས་ཀྱི་རྩོམ་རིག་འཕེལ་རྒྱས་དང་
ཕུན་སུམ་ཚོགས་སུ་འགྲོ་རྒྱུར་སངས་རྒྱས་ཆོས་ལུགས་ཀྱི་ཤུགས་རྐྱེན་ཆེན་པོ་བྱུང་
ཡོད། དགེ་སྡིག་ཅེས་པའི་ཐ་སྙད་འདི་གཉིས་མིའི་རིགས་ཀྱི་ཀུན་སྤྱོད་ལ་ཞིབ་
འཇུག་བྱེད་པའི་ཚན་རིག་སྟེ་མི་ཆོས་རིག་པའི་ཁོངས་སུ་གཏོགས་པ་ཞིག་ཡིན།
536



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
བོད་ཀྱི་གནའ་རབས་རྩོམ་རིག་ཁྲོད་ན་དགེ་སྡིག་གཉིས་ནི་ཆེས་རྒྱུན་བཀོལ་གྱི་ཐ་
སྙད་ཟུང་དུ་སྣང་བར་མ་ཟད། དགེ་སྡིག་གི་བསམ་བློ་ངེས་ཅན་ཞིག་མཚོན་
པའང་རྩོམ་རིག་སྤྱི་ལ་ཁྱབ་པའི་བརྗོད་བྱའི་སྙིང་པོ་ཞིག་ཏུ་གྱུར་ཡོད་པ་རེད།
འཛམ་གླིང་མི་རིགས་གང་གི་རྩོམ་རིག་ཡིན་ཡང་དེའི་ཁྲོད་ན་རང་མི་རིགས་ཀྱི་
ཐུན་མོང་གི་ཁྱད་ཆོས་མཚོན་པའི་དགེ་སྡིག་གི་འདུ་ཤེས་ངེས་ཅན་རེ་ཚུར་སྣང་
བྱུང་མེད་པ་མི་སྲིད་ལ། དེ་ནི་ཡོངས་གྲགས་ཀྱི་གནས་ལུགས་ཤིག་རེད། །
བོན་དང་སངས་རྒྱས་ཆོས་ལུགས་བར་གྱི་འཐབ་རྩོད་དང་། གྲུབ་མཐའི་
དབར་གྱི་འཐབ་རྩོད་དེས་རྩོམ་རིག་འཕེལ་རྒྱས་འགྲོ་རྒྱུར་ནུས་པ་ཆེན་པོ་ཐོན་
ཡོད་ལ། གནའ་རབས་ཀྱི་རྩོམ་པ་པོ་ཕལ་ཆེ་བ་དགོན་སྡེ་ཁག་ནས་གསོ་སྐྱོང་
བྱས་ཡོད་པ་ཞིག་ཡིན། བོད་ཀྱི་མི་རིགས་དར་ནས་ དུས་ཡུན་ རིང་ པོ་ཞིག་
གདོད་མའི་སྤྱི་ཚོགས་ཀྱི་འཕེལ་རིམ་དེ་བརྒྱུད་མྱོང་བ་རེད། ལོ་རྒྱུས་ཀྱི་དུས་
སྐབས་རིང་པོ་དེའི་ནང་དུ་རང་རེའི་མེས་པོ་རྣམས་ཀྱིས་གནས་འདིར་ངལ་རྩོལ་
ལ་བརྟེན་ནས་རང་ཉིད་གསར་བསྐྲུན་དང་། ངལ་རྩོལ་ལ་བརྟེན་ནས་དངོས་པོ་
དང་བསམ་བློའི་རྒྱུ་ནོར་གསར་བསྐྲུན་བྱས་ཡོད་རྐྱེན་རང་རེའི་གདོད་མའི་དུས་
ཀྱི་རྩོམ་རིག་ཡོད་པ་ནི་སྨོས་མ་དགོས། གདོད་མའི་སྤྱི་ཚོགས་ཀྱི་འཚོ་བའི་སྣང་
ཚུལ་དང་མིའི་འདུ་ཤེས་མཚོན་པའི་ལྷ་སྒྲུང་དེ་དག་ནི་བོད་ཀྱི་སྒྲུང་གཏམ་གྱི་ཆུ་
འགོ་དེ་ཡིན། ལྷ་སྒྲུང་ནི་གནའ་དུས་མི་རྣམས་ཀྱིས་འཆར་ཡན་ལ་བརྟེན་ནས་
རང་ཉིད་ཀྱི་ནུས་ཤུགས་དབང་དུ་བསྡུ་བ་དང༌། རང་བྱུང་གི་ནུས་ཤུགས་ལ་ཁ་
ལོ་བསྒྱུར་བ། རང་བྱུང་གི་ནུས་ཤུགས་མངོན་ཅན་དུ་འགྱུར་བར་བྱེད་པ་དེ་ནི་
གདོད་མའི་ངག་རྒྱུན་བཟོ་བསྐྲུན་བྱེད་པའི་འབྲས་བུ་རེད། དེ་དུས་བྱུང་བའི་ལྷ་
སྒྲུང་གཙོ་བོ་རང་བྱུང་ཁམས་ནང་མིའི་རིགས་ཀྱིས་ཐད་ཀར་མཐོང་བའི་ཐོན་
སྐྱེད་དང་འཚོ་བའི་ཡུལ། སྐྱེ་དངོས་དང་། སྲོག་ཆགས་བཅས་ཡིན། ལྷ་སྒྲུང་
ནང་ཡ་མཚན་གྱི་རང་བཞིན་ཉུང་བ། སྐྱེ་དངོས་དང་སྲོག་ཆགས་ལ་གང་ཟག་
མིའི་རང་བཞིན་ལྡན་པ། སྒྲིག་སྟངས་ཀྱི་རྣམ་པ་ནི་གདོད་མའི་མི་རྣམས་རང་
537
e ao
ar
to



རྩོམ་རིག་རྣམ་བཤད།
རང་འཚོ་བ་དང་འབྲེལ་ནས་གཏམ་རྒྱུད་དྲི་བ་དྲིས་ལན་དང་རབ་བཏགས་ཀྱི་
ཚུལ་དུ་ངག་རྒྱུན་དེ་རྣམས་ གླུར་དྲངས་ནས་བརྗོད་དོ། དཔེར་ན་《སྲིད་པ་
ཆགས་གླུ་》དང་བོན་པོའི་སྲིད་པ་ཀློང་གི་སྒོ་ང་ལས་མིའི་འགྲོ་བ་དར་ཚུལ་གྱི་ལྷ་
སྒྲུང་སོགས་ཡོད། །
བོད་གདོད་ མའི་ དུས་ ཀྱི་ ཆོས་ ལུགས་ བོན་ གྱིས་ འཇིག་ རྟེན་ ཁམས་ ཀྱི་
དངོས་པོ་ཡོད་དོ་ཅོག་ལ་ལྷ་འདྲེ་ཞུགས་ཡོད་པའི་ལྟ་བ་དེས་བོད་ཀྱི་རིག་གནས་
ཁྲོད་དུ་ཆེས་གལ་ཆེ་བའི་གནས་བབ་ཅིག་བཟུང་ཡོད། སྤྱི་ཚོགས་འཕེལ་རྒྱས་ཀྱི་
དུས་རིམ་དང་པོ་སྟེ་བསྐལ་པ་ཡ་ཐོག་གི་སྤྱི་ཚོགས་དེ་བརྒྱུད་མྱོང་ལ། དུས་དེར་
གདོད་མའི་ཆོས་ལུགས་ཤིག་དར་ཡོད་པ་ནི་ཆབ་མདོ་ཁ་རུབ་ནས་ཐོན་པའི་
གནའ་རྫས་མང་པོའི་ཐོག་ནས་ར་འཕྲོད་བྱུང་ཡོད་པ་རེད། དེ་དུས་བྱུང་བའི་
ལྷ་སྒྲུང་ནང་གནའ་རབས་བོད་མིས་མཐོ་སྒང་ཡུལ་ལྗོངས་ཀྱི་མཛེས་སྡུག་ལ་ངོས་
འཛིན་དང་ངལ་རྩོལ་བཟོ་བསྐྲུན་ལ་བསྟོད་ར་དང་རང་བྱུང་ཁམས་དང་འཐབ་
རྩོད་བྱས་ནས་རྒྱལ་ཁ་ཐོབ་པར་གླུ་དབྱངས་ལེན་པ། ཆུ་ཚད་ངེས་ཅན་སྟེང་
ནས་མི་རིགས་རང་གི་མཛེས་དཔྱོད་ལྟ་བ་དང་ལོ་རྒྱུས་ཀྱི་འཕེལ་རིམ། བསམ་
པའི་འཁྱེར་བཟོ། ཀུན་སྤྱོད་སྐོར་གྱི་འདུ་ཤེས། ཡུལ་སྲོལ་གོམས་འདྲིས་ལ་
སོགས་ཀྱི་ཁྱད་ཆོས་མཚོན་ཡོད།
སྲོང་བཙན་ སྒམ་ པོའི་ རིང་ ལ་ བོད་ ཁམས་ གཅིག་ གྱུར་ བྱས་ པ་ དང་།
སངས་རྒྱས་ཆོས་ལུགས་ཀྱི་ཆོས་དཔེ་སྣ་ཁ་ཉི་ཤུ་རྩ་གཅིག་བོད་སྐད་དུ་བསྒྱུར་ཏེ་
སངས་རྒྱས་ཆོས་ལུགས་དེ་བོད་ཀྱི་སྤྱི་ཚོགས་ནང་དར་འགོ་ཚུགས། 《ཆོས་སྲིད་
ཟུང་འབྲེལ་》ལས་“རྒྱལ་པོ་སྲོང་བཙན་སྒམ་པོའི་སྐབས་བོད་ལ་སངས་རྒྱས་ཆོས་
ལུགས་ཐོག་མར་དར་འགོ་ཚུགས་པ་དེ་ནི། སྐབས་དེའི་བོད་ཀྱི་སྤྱི་ཚོགས་དཔལ་
འབྱོར་འཕེལ་རྒྱས་ཀྱི་འགྱུར་ལྡོག་གསར་པའི་འོག་དབང་སྒྱུར་གྲལ་རིམ་གྱི་ཆབ་
སྲིད་ལམ་ལུགས་ཐད་ལ་ཆོས་ལུགས་ཀྱི་བསམ་བློ་གསར་པའི་དགོས་མཁོ་བྱུང་བ་
དང་བསྟུན་ནས་དར་སྤེལ་གཏོང་ཐུབ་པ་ཞིག་བྱུང་བ་ཡིན་པ་མ་གཏོགས་སངས་
538



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
རྒྱས་ཆོས་ལུགས་རང་ཉིད་ཀྱི་རང་ཚུགས་སྟོབས་ཤུགས་ལ་བརྟེན་ནས་གློ་བུར་དུ་
དར་སྤེལ་བྱུང་བ་ཞིག་མ་ཡིན་”(ཤོག་གྲངས་13)ཞེས་གསུངས། སངས་རྒྱས་
ཆོས་ལུགས་ཀྱིས་མིའི་འདུ་ཤེས་ལ་ངོ་བོའི་ཐོག་ནས་འགྱུར་བ་བཏང་བ་མ་ཟད།
རྩོམ་རིག་སྒྱུ་རྩལ་ལ་ཡང་ཤན་ཤུགས་ཆེན་པོ་བྱུང་ཡོད། སྤྱི་ཚོགས་གོང་འཕེལ་
འགྲོ་བ་དང་ཆབས་ཅིག་རྩོམ་རིག་སྒྱུ་རྩལ་གྱི་ཐད་རིན་ཐང་ལྡན་པའི་སྔོན་ཐོན་
མི་རིགས་གཞན་པའི་སྒྱུར་རྩོམ་དང་རང་རྩོམ་མང་པོ་ཞིག་བྱུང་ལ། དུས་སྐབས་
དེའི་ནང་སངས་རྒྱས་ཀྱི་འཁྲུངས་རབས་དང་བཀའ་བསྟན་སོགས་བོད་སྐད་དུ་
བསྒྱུར་བ་དང་དེས་བོད་རིགས་ཀྱི་རྩོམ་རིག་གི་ནང་དོན་དང་རྣམ་པ་གཉིས་ཀའི་
ཐད་ཕུན་སུམ་ཚོགས་སུ་ཕྱིན་ཡོད། ལྷག་པར་དུ་ཐུབ་པའི་བཀའ་བསྟན་ནང་གི་
གཏམ་རྒྱུད་ཅེས་པ་ནི་སྟོན་པ་ཤཀྱ་ཐུབ་པའི་བཀའ་དང་དེར་མཁས་གྲུབ་ཚད་
ལྡན་རྣམས་ཀྱི་འགྲེལ་པ་མང་པོ་ཡོད་པ་དེ་དག་ཁྲོད་ཀྱི་རྩོམ་རིག་སྐོར་གྱི་ཆ་ཤས་
ཤིག་ལ་ཟེར་བ་དང་། ཐུབ་པའི་བཀའ་བསྟན་ཁྲོད་དུ་རྩོམ་རིག་གི་སྐོར་ཕོན་
ཆེན་པོ་བཞུགས་ཡོད་དེ་རྣམ་པའི་ཆ་ནས་སྙན་ངག་དང་གཏམ་རྒྱུད། དོན་གྱི་
ཆ་ནས་གཙོ་བོ་ཐུབ་བསྟན་པའི་གྲུབ་མཐའ་འབའ་ཞིག་གོ། དེའི་ནང་གི་གཏམ་
རྒྱུད་མང་ཆེ་ཤོས་ནི་ལོ་ཉི་སྟོང་ ལྷག་གི་སྔོན་ལ་རྒྱ་གར་དང་ཡ་གླིང་ཤར་ལྷོའི་
ཕྱོགས་སུ་དར་ཆེ་བའི་དམངས་ཁྲོད་ཀྱི་གཏམ་རྒྱུད་ཡིན་ཞིང་སྟོན་པ་ཤཀྱ་ཐུབ་
པས་ཁོང་གི་དགོངས་དོན་ངེས་ཅན་རེ་གསལ་བཤད་བྱེད་པའི་ཆེད་དུ་གཏམ་
རྒྱུད་དེ་དག་གང་ལ་གང་འཚམས་དུ་བཀོད་པ་རེད། སྟོན་པས་ཆོས་གསུངས་
པའི་ཚེ་ནའང་ཉན་མཁན་རྣམས་ཀྱི་ཆོས་དོན་གོ་ཞིང་རྟོགས་སླ་བ་དང་ཀུན་ལ་
ཁྱབ་ཅིང་འཕེལ་བའི་ཕྱིར་དུ་སྐབས་དེར་དམངས་ཁྲོད་དུ་དར་ཁྱབ་ཆེ་བ་དང་།
ངོ་མཚར་ཡིད་འགུག་པའི་གཏམ་རྒྱུད་ལ་སྦྱར་ནས་བཤད་པ་ཡིན། ཆོས་ལུགས་
ཀྱི་དྲིལ་བསྒྲགས་ མཁན་ སུ་ཞིག་ཡིན་རུང་གོ་སླ་ཞིང་གསོན་ཉམས་ལྡན་པའི་
གཏམ་རྒྱུད་རྣམས་ལ་བཟོ་བཅོས་བྱས་ནས་རྟོགས་དཀའ་བའི་ཆོས་ལུགས་ཀྱི་
ནང་དོན་གསལ་བཤད་བྱེད་རྒྱུ་ནི་ཁོ་ཚོའི་ཐུན་མོང་གི་ཡོན་ཏན་རེད། ཡེ་ཤུའི་
539



རྩོམ་རིག་རྣམ་བཤད།
ཆོས་ལུགས་ཀྱི་《དམ་པའི་གསུང་རབ་》དང་དབྱིན་སི་ལན་ཆོས་ལུགས་ཀྱི་《ཁོ་
རན་གསུང་རབ་》དེ་ལྟར་ཡིན་ལ། ཐུབ་པའི་བཀའ་བསྟན་དུ་བཞུགས་པའི་
གཏམ་རྒྱུད་རྣམས་ཀྱང་དེ་ལས་མ་འདས་པ་ལགས། ཐུབ་པའི་བཀའ་བསྟན་དུ་
བཞུགས་པའི་གཏམ་རྒྱུད་རྣམས་ལ་སོ་སོར་སྒེར་ཚུགས་ཐུབ་པ་དང༌། སྐད་ཆར་
གསོན་ཉམས་ ལྡན་ པ། བྱུང་ རིམ་ གྱིས་ མི་ སེམས་ འགུགས་ པ་ དང་ གཟུགས་
བརྙན་རྣམས་རང་གཤིས་གསལ་བ། སྤྱི་ཚོགས་འཚོ་བའི་དོན་དང་མཐུན་པ་
སོགས་ཀྱི་དགེ་མཚན་ལྡན་པས། དམངས་ཁྲོད་དུ་རྒྱ་ཆེན་པོ་དར་ཡོད་པ་མ་
ཟད། ཐུབ་པའི་བསྟན་པ་དར་ཡོད་སའི་མི་རིགས་ཀྱི་རྩོམ་རིག་དང་སྒྱུ་རྩལ་
ལའང་ཤན་ཤུགས་ཆེན་པོ་ཐེབས་ཡོད། བོད་ཀྱི་རྩོམ་རིག་ལ་དེ་ བཞིན་ཡིན།
བཀའ་བསྟན་མང་པོ་ཞིག་བོད་ལ་གདན་དྲངས་པ་དེས་རྒྱུན་སྲོལ་རྩོམ་རིག་ལ་བློ་
ཁམས་གསར་པ་དང་། རྩོམ་སྲོལ་གསར་པ། མིང་ཚིག་སྡེབ་སྦྱོར་བྱ་ ཐབས་
གསར་པ་འབྱིན་ནས་ཕྱོགས་གང་སར་ཤུགས་རྐྱེན་ཆེན་པོ་ཐེབས་པ་རེད།
རྒྱལ་པོ་གླང་དར་མས་སངས་རྒྱས་ཆོས་ལུགས་བསྣུབས་རྗེས་བོད་སིལ་
བུར་སོང་བའི་དུས་མཇུག་ནས་བོད་མིས་རང་འགུལ་ངང་སླར་ཡང་སངས་རྒྱས་
ཆོས་ལུགས་བསྐྱར་དར་ཡོང་རྒྱུའི་འབད་བརྩོན་དང་བོད་ཀྱི་སྤྱི་ཚོགས་ཀྱི་འགལ་
བར་འགྱུར་ལྡོག་ཆེན་པོ་བྱུང་བ་དང༌། རྒྱ་གར་སོགས་མི་རིགས་གཞན་གྱི་རིག་
གནས་བསྡུ་ལེན་བྱེད་རྒྱུ་མང་ཞིང་ཆོས་ལུགས་ཀྱི་གྲུབ་མཐའ་མང་དུ་་བྱུང་བར་
བརྟེན་རང་རང་སོ་སོའི་གྲུབ་མཐའ་འཛིན་སྐྱོང་སྤེལ་གསུམ་གྱི་ཆེད་དུ་འཆད་
རྩོད་རྩོམ་དང་མཁས་བརྒྱ་འགྲན་གླེང་གི་རྣམ་པ་ གསར་ པ་ ཤར་བས་བསྐལ་
བཟང་དུས་སྟོན་འདི་དང་བསྟུན་ནས་རྩོམ་པ་པོ་རྣམ་པས་རང་ཉིད་ཀྱི་བློ་གྲོས་
རྩལ་ལ་བརྟེན་ནས་རྩོམ་རིག་སྒྱུ་རྩལ་གྱི་རྣམ་པ་སྤྱད་དེ་ཆོས་ལུགས་ཀྱི་ལྟ་བ་དྲིལ་
བསྒྲགས་བྱེད་ཕྱིར་བརྩམས་ཆོས་འབོར་ཆེན་བརྩམས། དེའི་སྟབས་ཀྱིས་བོད་
ཀྱི་རྩོམ་རིག་ལ་སྔར་གི་རྨང་གཞིའི་སྟེང་ལ་གོང་འཕེལ་ཆེན་པོ་བྱུང་ཡོད་པ་རེད།
དུས་རིམ་འདིའི་ནང་སྔར་ལས་གཞི་རྒྱ་ཆེ་བའི་སྒོ་ནས་རྒྱ་གར་གྱི་གཏམ་རྒྱུད་
540



ལེའུ་ལྔ་པ། རྩོམ་རིག་གི་འཕེལ་རྒྱུས་དང་རྒྱུན་འཛིན་གསར་གཏོད་ཀྱི་སྐོར།
དང་སྐྱེ་རབས་མང་པོ་བོད་སྐད་དུ་བསྒྱུར་བ་《དཔག་བསམ་འཁྲི་ཤིང་》དང་《སྐྱེ་
རབས་སོ་བཞི་》སོགས་ཡོད་ལ། ཕྱོགས་གཞན་ཞིག་ནས་བོད་རིགས་ཀྱི་རྩོམ་པ་
པོས་བོད་སྐད་ཐོག་ནས་བསྟན་བཅོས་མང་པོ་རྩོམ་པའི་འགོ་ཚུགས། ཇོ་འབྲོམ་
ཡབ་སྲས་གྱི་《བཀའ་གདམས་གླེགས་བམ་》དང་དགེ་ཤེས་པོ་ཏོ་བའི་《དཔེ་ཆོས་
རིན་ཆེན་ཕྲེང་བ་》སོགས་ཡོད་པ་དང་ལྷག་པར་དུ་དུས་རབས་བཅུ་གསུམ་པའི་
ནང་ཤོང་ལོ་ཙཱ་བས་《སྙན་ངག་མེ་ལོང་》གི་རྩ་བ་ཆ་ཚང་བོད་སྐད་དུ་འགྱུར་བ་
དང་རྒྱུན་ཆད་མེད་པར་འཛིན་སྐྱོང་སྤེལ་གསུམ་བྱས་པ་དེས་བོད་རིགས་ཀྱི་སྙན་
ངག་དང་རྩོམ་རིག་འཕེལ་རྒྱས་འགྲོ་རྒྱུར་སྐུལ་འདེད་ཀྱི་ནུས་པ་ཆེན་པོ་ཐོན་ཡོད་
པ་རེད།
ལྔ་པ། རྩོམ་པ་པོ་གྲགས་ཅན་རྣམས་ཀྱིས་རྩོམ་
རིག་འཕེལ་རྒྱས་ལ་ཐོན་པའི་ནུས་པའི་སྐོར།
4
སྤྱི་ཚོགས་ཀྱི་འཚོ་བའི་འབྱུང་ཁུངས་དེ་མི་སུ་ཞིག་གི་མདུན་དུའང་ཡོད་
མོད། རྩོམ་པ་པོའི་གསར་བསྐྲུན་གྱི་རང་བཞིན་ལྡན་པའི་མཛེས་དཔྱོད་ཀྱི་ལག་
ལེན་ལ་མ་བརྟེན་ན་རྩོམ་རིག་ཏུ་ནམ་ཡང་འགྲུབ་མི་ཐུབ་པས་དེས་ན་རྩོམ་རིག་
གི་འཕེལ་རྒྱས་དང་འགྱུར་ལྡོག་ལ་ཆེས་ཐད་ཀར་དང་ཆེས་དམ་ཟབ་ཡིན་པའི་རྒྱུ་
རྐྱེན་གཙོ་བོ་ནི་རྩོམ་པ་པོའི་མཛེས་དཔྱོད་ཀྱི་བྱ་འགུལ་ཁོ་ན་ཡིན། དེར་བརྟེན་
བརྩམས་ཆོས་དེ་དག་གིས་ཕྱོགས་གཅིག་ནས་མི་རྣམས་ཀྱི་བསམ་བློའི་དགོས་
མཁོ་སྐོང་ཐུབ་ལ། གཉིས་ནས་རྩོམ་པ་པོ་རང་གི་ནང་དོན་གྱི་ཆ་དང་རྣམ་པའི་
ཆ་གཉིས་ཀྱི་ཐུན་མོང་མ་ཡིན་པའི་ཁྱད་ཆོས་དེས་བརྩམས་ཆོས་འཕེལ་རྒྱས་ལ་
སྐུལ་འདེད་བྱེད་ཀྱི་ཡོད་པ་རེད། སྦེ་ལིན་ སི་ཅིས་ “ རྩོམ་རིག་གི་ངོ་བོ་དང་
བསམ་བློ་དེ་ཁོའི་བརྩམས་ཆོས་ཡོད་ཚད་ལས་ཕྱིར་མཚོན་པའི་ངེས་པ་མེད་དེ།
541



རྩོམ་རིག་རྣམ་བཤད།
གཙོ་བོ་ཁོའི་ཚད་ལྡན་གྱི་ཕྱག་རྩོམ་ལས་མཚོན་ཐུབ་”ཅེས་གསུངས་པ་ལྟར་རྩོམ་
རིག་གི་འཕེལ་རྒྱས་ལ་མཚོན་ནའང་། དུས་རབས་མི་འདྲ་བའི་ནང་འཕོ་འགྱུར་
གལ་ཆེན་བྱུང་བ་ཚང་མ་ནི་རྩོམ་པ་པོ་གྲགས་ཅན་དང་ཁོ་ཚོའི་ཚད་ལྡན་གྱི་
བརྩམས་ཆོས་དེ་དག་ཚད་གཞིར་བཟུང་བ་ཡིན། དཔེར་ན། “ སྒྲ་དང་སྙན་
ངག་སྡེབ་སྦྱོར་མངོན་བརྗོད། ཟློས་གར་རྣམས་ལ་རིག་གནས་ཆུང་ངུའམ། ཐ་
སྙད་རིག་པའི་གནས་ལྔར་གྲགས་པ་རྣམས། ཆོས་རྗེ་ས་པཎ་ཡན་ལ་མ་དར་
ཞིང་”ཞེས་དང་“ ཕྱི་མ་རྣམས་ནི་ས་པཎ་ཡན་ལ་མེད། གང་དེས་དོན་བསྡུས་
བསྟན་བཅོས་རྣམས་ གསུམ་མཛད། དེ་དག་ཤོང་དཔང་འཕགས་པའི་དྲིན་
ལས་བྱུང་”ཞེས་གསུངས་པ་ལྟར་བོད་ཀྱི་རིག་གནས་སྤྱི་དང་སྒོས་སུ་རྩོམ་རིག་སྒྱུ་
རྩལ་གྱི་རྣམ་གཞག་ལ་འཕོ་འགྱུར་བསམ་ཡུལ་ལས་འདས་པ་བྱུང་ཞིང་། དེས་
རྩོམ་རིག་འཕེལ་རྒྱས་ལ་སྐུལ་མ་ཆེན་པོ་ཐེབས་པ་དང་། ཕྱིས་སུ་རྗེ་ཡབ་སྲས་
སོགས་ཀྱི་བརྩམས་ཆོས་རྣམས་དུས་རབས་སོ་སོའི་ནང་ཚད་མར་གྱུར་པའི་མིག་
དཔེ་ལྟ་བུར་སོང་ཞིང་རྩོམ་རིག་འཕེལ་རྒྱས་ལ་ཤུགས་རྐྱེན་ཆེན་པོ་བྱུང་ཡོད་པ་
རེད།
རྩོམ་པ་པོ་གྲགས་ཅན་གང་མང་བྱུང་བ་དེ་དག་ཡང་སྟེས་དབང་དུ་བྱུང་བ་
ཞིག་མ་ཡིན་པར་ལོ་རྒྱུས་དུས་རབས་ངེས་ཅན་ཞིག་གི་དགོས་མཁོ་དང་། རྩོམ་
པ་པོ་དེ་དུས་རབས་ངེས་ ཅན་ཞིག་གི་ཆ་རྐྱེན་འོག་ཏུ་བྱུང་བའི་མྱོང་རྒྱུད་དང་།
དུས་རབས་རིམ་བྱུང་དུ་རྩོམ་པ་པོ་རྣམས་ཀྱི་བསགས་པའི་ ཉམས་མྱོང་དང༌
དམངས་ཁྲོད་རྩོམ་རིག་གི་ཞིང་ས་སོགས་ཀྱིས་རྩོམ་པ་པོར་མེད་དུ་མི་རུང་བའི་
མཐུན་རྐྱེན་འདོན་སྤྲོད་བྱས་ཡོད་པ་རེད། འདི་ལྟ་བུའི་མཐུན་རྐྱེན་ལ་མ་བརྟེན་
ན་རྩོམ་རིག་གསར་རྩོམ་ལ་ངོ་བོའི་ཐོག་ནས་འགྱུར་བ་བྱུང་མི་སྲིད་ལ་རྩོམ་པ་པོ་
ཕུལ་བྱུང་ཡང་འབྱུང་མི་ཐུབ་པ་དེ་ཡིན།
542



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
1. དཔལ་འབྱོར་གི་རྨང་གཞི་ནི་རྩོམ་རིག་འཕེལ་རྒྱས་འགྲོ་རྒྱུར་ཐག་གཅོད་ཀྱི་རང་
བཞིན་ལྡན་པའི་རྒྱུ་རྐྱེན་ཞིག་ཡིན་ཞེས་པའི་རྒྱུ་མཚན་ཅི་ཡིན།
2. ཆབ་སྲིད་ཀྱིས་རྩོམ་རིག་འཕེལ་རྒྱས་ལ་ཐོན་པའི་ནུས་པ་ཅི་ཡིན་ནམ།
3. ཆོས་ལུགས་ཀྱིས་རྩོམ་རིག་འཕེལ་རྒྱས་ལ་ཐོན་པའི་ནུས་པ་ཅི་ཡིན་ནམ།
4. མཚན་ཉིད་རིག་པས་རྩོམ་རིག་འཕེལ་རྒྱས་ལ་ཐོན་པའི་ནུས་པ་གང་ཡིན།
543



རྩོམ་རིག་རྣམ་བཤད།
ས་བཅད་གཉིས་པ། རྩོམ་རིག་གི་རྒྱུན་
འཛིན་དང་གསར་གཏོད་སྐོར། །
དང་པོ། རྩོམ་རིག་འཕེལ་རྒྱས་ཀྱི་ལོ་རྒྱུས་ལ་རྒྱུན་
འཛིན་གྱི་རང་བཞིན་དང་མི་རིགས་ཕན་
ཚུན་གྱི་ཤུགས་རྐྱེན་གྱི་སྐོར།
1. རྩོམ་རིག་འཕེལ་རྒྱས་ཀྱི་ལོ་རྒྱུས་ཀྱི་རྒྱུན་འཛིན་སྐོར།
རྩོམ་རིག་སྤྱི་ལ་མཚོན་ན་དེ་འཕེལ་རྒྱས་སུ་འགྲོ་བར་ཆབ་སྲིད་དཔལ་
འབྱོར་དང་ འདུ་ ཤེས་ འཛིན་ སྟངས་ སོགས་ ཀྱི་ཚོད་འཛིན་ ནམ་ སྐུལ་འདེད་
ཐེབས་སྲིད་ལ། དེ་མིན་རང་རྒྱུད་ཀྱི་སྔོན་སོང་རྨང་གཞི་ཞིག་ཀྱང་ཡོད་སྲིད་པ་
དེ་ལ་རྩོམ་རིག་གི་སྲོལ་རྒྱུན་ཟེར། བྱ་དངོས་གང་ཞིག་ཡིན་རུང་གལ་ཏེ་ལོ་རྒྱུས་
ཀྱི་སྲོལ་རྒྱུན་དང་རྦད་དེ་ཁ་བྲལ་ན་འཕེལ་རྒྱས་ཟེར་བ་ཡོད་མི་སྲིད་པས། རྩོམ་
རིག་ལའང་དེ་བཞིན་དུ་རྩོམ་རིག་གསར་པ་གང་ཞིག་ཡིན་རུང་མེད་པར་གསར་
དུ་བྱུང་བ་ཞིག་མིན་པར་ཚང་མར་ལོ་རྒྱུས་ཀྱི་འཕེལ་རྒྱས་གོ་རིམ་ངེས་ཅན་ཞིག་
ཡོད་པ་ཡིན། ནུབ་གླིང་རྩོམ་རིག་བསྐྱར་དར་ལ་མཚོན་ན་རྒྱུ་རྐྱེན་མང་པོ་ཞིག་
ཡོད་ཀྱང་། གཙོ་བོ་ནི་གནའ་བོའི་ཞི་ལ་དང་ལོ་མའི་རྩོམ་རིག་ཤུལ་བཞག་ལ་
བསྐྱར་བཅོས་དང་དར་སྤེལ་བྱས་པའི་རྨང་གཞི་ལས་བྱུང་བ་ཡིན་ལ། རྒྱ་མི་
རིགས་ཀྱི་“ལྔ་བཞི་” ལས་འགུལ་ཚུན་གྱི་རྩོམ་རིག་གསར་པ་སོགས་ཚང་མར་
མཚོན་ན་ཕྱི་མ་ཕྱི་མས་སྔ་མ་སྔ་མ་རྨང་གཞིར་བྱས་པའམ་རྒྱུན་འཛིན་བྱས་པའི་
རྨང་གཞིའི་སྟེང་འཕེལ་རྒྱས་གསར་པ་བཏང་དེ་བྱུང་བ་ཡིན་གྱི་ལྟོས་མེད་དུ་བྱུང་
544



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
བའི་རྩོམ་རིག་ཐོལ་བྱུང་བ་ཞིག་ནི་ད་ལྟའི་བར་འཛམ་གླིང་རྩོམ་རིག་གི་ལོ་རྒྱུས་
ཐོག་ཏུ་བྱུང་མྱོང་མེད། མར་ཁེ་སིས་“ མི་རྣམས་ཀྱིས་རང་ཉིད་ཀྱི་ལོ་རྒྱུས་རང་
གིས་གསར་བསྐྲུན་བྱས་པ་ཡིན་ནའང་དེ་རང་སྣང་གང་ཤར་དང་། རང་ཉིད་
ཀྱི་གདམ་གསེས་བྱས་པའི་ཆ་རྐྱེན་ཞིག་གི་འོག་ནས་གསར་བསྐྲུན་བྱས་པ་ཞིག་
གཏན་ནས་མིན་པར་ཐད་ཀར་ཕྲད་པའམ། ཐག་བཅད་ཟིན་པའི་སྔ་མ་ལས་
རྒྱུན་འཛིན་བྱས་ཡོང་བའི་ཆ་རྐྱེན་ཞིག་གི་འོག་ནས་གསར་བསྐྲུན་བྱས་པ་ཞིག་
ཡིན”ཞེས་དང་། ལེ་ཉིན་གྱིས་“མཛེས་སྡུག་ཅན་གྱི་གནའ་རབས་སྒྱུ་རྩལ་དེ་མུ་
མཐུད་ནས་འཕེལ་རྒྱས་སུ་གཏོང་བའི་གཞི་འཛིན་ས་བྱེད་དགོས་”ཞེས་གསུངས་
ཡོད་པ་རེད་《མ་ཁེ་སིའི་གསུང་འབུམ་》དེབ་བརྒྱད་པའི་ཤོག་གྲངས་121《ལེ་
ཉེན་གྱིས་རྩོམ་རིག་དང་སྒྱུ་རྩལ་སྐོར་གསུངས་པ་》ཤོག་གྲངས་911ལ་གསལ།)
རང་རེའི་བོད་ཀྱི་རྩོམ་རིག་སྤྱི་དང་ཁྱད་པར་སྙན་ངག་འཕེལ་རྒྱས་ཐད་ལ་
མཚོན་ནའང་ཕལ་ཆེར་བོད་གདོད་མའི་སྙན་ངག་བྱུང་བ་ནས་པུར་རྒྱལ་རྒྱལ་
རབས་སྔ་ཕྱིའི་དུས་ཀྱི་སྙན་ངག་དང༌། བོད་སིལ་བུར་ཐོར་བའི་དུས་ཀྱི་སྙན་
ངག་《སྙན་ངག་མེ་ལོང་》དར་ཚུན་གྱི་སྙན་ངག་སོགས་འཕེལ་རིམ་དུ་མ་ཞིག་
བྱུང་ཡོད་པ་དེ་དག་ཀྱང་སྔ་མ་སྔ་མ་དག་རྨང་གཞིར་བྱས་ནས་བྱུང་བ་ཤ་སྟག་
ཡིན། །
སྤྱི་ཚོགས་རིང་ལུགས་ཀྱི་རྩོམ་རིག་ལ་མཚོན་ནའང་རྩོམ་རིག་གི་ཤུལ་རྒྱུན་
རྒྱུན་འཛིན་བྱས་པའི་རྨང་གཞིའི་ཐོག་འཕེལ་རྒྱས་བྱུང་བའི་རྩོམ་རིག་གསར་པ་
ཞིག་ཡིན། ཨུ་རུ་སུ་ལ་འབྱོར་མེད་གྲལ་རིམ་གྱི་རིག་གནས་ཚོགས་པ་ཞེས་པ་
ཞིག་བྱུང་ཞིང་དེས་རྩོམ་རིག་ཤུལ་བཞག་མཐའ་དག་ཁས་མི་ལེན་ཞིང་“འབྱོར་
མེད་གྲལ་རིམ་གྱི་རིག་གནས་” རྣམ་དག་ ཅིག་གསར་བསྐྲུན་བྱེད་དགོས་ཟེར།
དེ་ནི་རྩོམ་རིག་འཕེལ་རྒྱས་ཀྱིས་ཆོས་ཉིད་དང་འགལ་བ་ཞིག་ཡིན་པས་ལེ་ཉིན་
གྱིས་འབྱོར་མེད་གྲལ་རིམ་གྱི་རིག་གནས་ཚོགས་པ་ཞེས་པར་སྐྱོན་བརྗོད་གནང་
དོན་“འབྱོར་མེད་གྲལ་རིམ་གྱི་རིག་གནས་ཟེར་བ་དེ་གནམ་ནས་བྱུང་བ་ཞིག་
545



རྩོམ་རིག་རྣམ་བཤད།
མིན་ལ་རང་ཉིད་” འབྱོར་མེད་གྲལ་རིམ་རིག་གནས་ཀྱི་ཁྱད་མཁས་མི་སྣ་ཡིན་
པར་རློམ་ན་གཏམ་འཆལ་ཁོ་ནར་ཟད། འབྱོར་མེད་གྲལ་རིམ་གྱི་རིག་གནས་
ཟེར་བ་དེ་མིའི་རིགས་ཀྱི་མ་རྩ་རིང་ལུགས་ཀྱི་སྤྱི་ཚོགས་དང་ས་བདག་གྲལ་རིམ་
གྱི་སྤྱི་ཚོགས། དཔོན་ཆེན་དང་སྐུ་དྲག་གི་གཉའ་གནོན་འོག་གསར་བསྐྲུན་བྱས་
པའི་ཆོས་ཉིད་དང་མཐུན་པར་འཕེལ་རྒྱས་སུ་འགྲོ་བའི་ཤེས་རིག་ཡོད་ཚད་ལ་
ཟེར་”（《ལེ་ཉིན་གསུང་རྩོམ་གཅེས་བཏུས་》དེབ་བཞི་པའི་ཤོག་གྲངས་348ལ་
གསལ་)ཞེས་གསུངས་ཡོད། དཔེར་ན། ཀོར་ཀིས་བརྩམས་པའི་བརྩམས་སྒྲུང་
རིང་གྲས་《སྐྱེས་མ་》ཞེས་པ་ནི་སྤྱི་ཚོགས་རིང་ལུགས་དངོས་ཡོད་རིང་ལུགས་ཀྱི་
ཤིང་རྟའི་སྲོལ་འབྱེད་ལྟ་བུའི་བརྩམས་ཆོས་ཤིག་ཡིན། དེས་ཀྱང་དུས་རབས་
བཅུ་དགུའི་ནང་བྱུང་བའི་དངོས་ཡོད་རིང་ལུགས་ཀྱི་སྲོལ་རྒྱུན་རྒྱུན་འཛིན་བྱས་
པའི་རྨང་གཞིའི་ཐོག་འབྱོར་མེད་གྲལ་རིམ་གྱི་གསར་བརྗེའི་ལག་ལེན་དངོས་ལ་
གཞིར་བཟུང་ནས་གསར་རྩོམ་བྱས་ཡོད་པ་ལྟ་བུའོ། །
2. རྩོམ་རིག་གི་ལོ་རྒྱུས་རྒྱུན་འཛིན་གྱི་མཚོན་ཚུལ།
རྩོམ་རིག་འཕེལ་རྒྱས་ཀྱི་ལོ་རྒྱུས་རྒྱུན་འཛིན་རང་བཞིན་དེ་ཐོག་མར་རྩོམ་
རིག་བརྩམས་ཆོས་ཀྱི་བསམ་བློའི་ནང་དོན་ཆ་ནས་མཚོན་པར་བྱས་པ་ཞིག་ཡིན།
བརྩམས་ཆོས་ཕུལ་དུ་བྱུང་བ་ཞིག་ཡིན་ཕྱིན་དེས་ང་ཚོར་སྒྱུ་རྩལ་གྱི་གཟུགས་
བརྙན་ལ་བརྟེན་ནས་འཚོ་བའི་བདེན་དོན་ངེས་ཅན་ཞིག་འདོན་སྤྲོད་བྱེད་ཐུབ་
པ་དང་། ཚད་མི་འདྲ་བའི་ངང་ནས་སྤྱི་ཚོགས་འཚོ་བའི་ངོ་བོའི་ཕྱོགས་རྣམས་
མཚོན་པར་བྱེད་ཀྱི་ཡོད། རྩོམ་རིག་གི་ཤུལ་གཞག་ལ་མཚོན་ན། ལོ་རྒྱུས་དང༌
སྤྱི་ཚོགས་ཀྱི་འཚོ་བར་ངོས་འཛིན་བྱེད་རྒྱུར་ཕན་ཐོག་ཡོད་པ་དང་། རྒྱ་ཆེའི་མི་
དམངས་ཀྱི་བསམ་བློའི་བརྩེ་དུང་དང་འཐབ་རྩོད་ ཀྱི་ སྙིང་ སྟོབས་ ལྡན་ པའི་
བརྗོད་བྱ། ཡར་ཐོན་དང་དགེ་སེམས། སྔོན་ཐོན་གྱི་དོན་སྙིང་ལྡན་པའི་རྩོམ་
རིག་མཐའ་དག་ང་ཚོས་རྒྱུན་འཛིན་བྱ་དགོས་པ་ཞིག་ཡིན། ཕྱོགས་གཞན་ཞིག་
ནི་རྩོམ་རིག་འཕེལ་རྒྱས་ཀྱི་རྒྱུན་འཛིན་རང་བཞིན་དེ་བརྩམས་ཆོས་ཀྱི་རྣམ་པའི་
546



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ཐད་ནས་མཚོན་ཡོད་པ་ཞིག་ཡིན། བརྩམས་ཆོས་ཕུལ་དུ་བྱུང་བ་དག་ལོ་རྒྱུས་
ཀྱི་དུས་རབས་རིམ་བྱུང་དུ་མི་ཉམས་ཡུན་རིང་གནས་ཡོད་པ་དེ་དག་ལ་ཡར་
ཐོན་གྱི་བསམ་བློའི་དོན་སྙིང་ཡོད་པ་མ་ཟད། དེ་མིན་མི་རྣམས་ཀྱི་ཡིད་འཕྲོག་
ཐུབ་པའི་སྒྱུ་རྩལ་གྱི་རྣམ་པ་ཞིག་ཡོད་པ་དང་། དེ་དག་ནི་དུས་རབས་མི་འདྲ་
བའི་ནང་གི་རྩོམ་པ་པོ་རྣམས་ཀྱིས་ཡུན་རིང་སྒྱུ་ རྩལ་གྱི་ལག་ལེན་ཁྲོད་རིམ་
བཞིན་གྲུབ་པའི་གསར་རྩོམ་གྱི་སྙིང་བཅུད་ཡིན་ལ། ཕྱི་རབས་པ་རྣམས་ཀྱིས་
སློབ་སྦྱོང་དང་རྒྱུན་འཛིན་བྱེད་པའི་སྒྱུ་རྩལ་གྱི་ནོར་བུ་ཞིག་ཡིན།
3. མི་རིགས་ཕན་ཚུན་དབར་གྱི་རྩོམ་རིག་གི་ཤུགས་རྐྱེན་སྐོར།
མི་རིགས་སོ་སོས་རང་རང་གི་ ས་ནས་འཛམ་ གླིང་རྩོམ་རིག་ཧྲིལ་པོའི་
འབབ་རྒྱུན་ལ་ཐུན་མོང་མིན་པའི་ལག་རྗེས་ཀྱི་ཆུ་ཕྲན་རེ་བསྣན་ཡོད་ནའང་སྤྱི་
ཚོགས་དང་དཔལ་འབྱོར་རིག་གནས་སོགས་ཀྱི་འཕེལ་ཚད་མི་འདྲ་བའི་དབང་
གིས་སྤྱི་ཚོགས་དང་མི་རིགས་སྔོན་ཐོན་ཅན་གྱི་རྩོམ་རིག་གིས་གཞན་ལ་ཤུགས་
རྐྱེན་དང་ནུས་པ་ཆེ་ཙམ་ཐོན་གྱི་ཡོད་ལ། དེ་བཞིན་དུ་མི་རིགས་སོ་སོའི་རྩོམ་
རིག་བར་འབྲེལ་བ་ཆགས་ནས་ཕན་ཚུན་ལ་ཤན་ཞུགས་པ་ནི་ལྡོག་མེད་ཀྱི་ཆོས་
ཉིད་ཅིག་ཡིན། འཛམ་གླིང་རྩོམ་རིག་གི་ལོ་རྒྱུས་སྟེང་དཔེར་ན། ནུབ་བྱང་
རྒྱལ་ཁབ་ཀྱི་གནའ་བོའི་ཞི་ལའི་རྩོམ་རིག་དང༌། ཤར་ཕྱོགས་ཀྲུང་གོའི་རྩོམ་
རིག་དང་། རྒྱ་གར་རྩོམ་རིག་སོགས་དུས་རབས་ངེས་ཅན་ཞིག་དང་ཁོར་ཡུག་
ངེས་ཅན་ཞིག་གི་ནང་དུ་མི་རིགས་སོ་སོའི་རྩོམ་རིག་ལ་ཚད་མི་འདྲ་བའི་ཤུགས་
རྐྱེན་ཐེབས་ཡོད་ལ། ཁྱད་པར་དུ་རང་རེའི་བོད་རིགས་ལ་མཚོན་ན་འདུ་ཤེས་
འཛིན་སྟངས་དང་སྒོས་སུ་རྩོམ་རིག་སྒྱུ་རྩལ་གྱི་བརྗོད་དོན་དང་རྣམ་པ་སོགས་ལ་
ཁྱོན་ཡོངས་ནས་ཤུགས་རྐྱེན་ཆེན་པོ་བྱུང་ཡོད་པ་རེད། མིའི་རིགས་ཀྱི་སྤྱི་ཚོགས་
འཕེལ་རིམ་དེ་མ་རྩ་རིང་ལུགས་ཀྱི་སྤྱི་ཚོགས་སུ་སླེབས་པ་དང་། འཛམ་གླིང་མི་
རིགས་སོ་སོའི་འགྲོ་འོང་དང་འབྲེལ་འདྲིས་ཇེ་ཟབ་ཏུ་འགྲོ་བ་དང་བསྟུན་ནས་མི་
རིགས་རྩོམ་རིག་གི་ཕན་ཚུན་ཤུགས་རྐྱེན་དེ་སྔར་ལས་ལྷག་པའི་རྣམ་པ་ཞིག་ཏུ་
547



རྩོམ་རིག་རྣམ་བཤད།
ཆགས་བཞིན་ཡོད་དེ། མ་ཁེ་སིས་《གུང་ཁྲན་ཏང་གི་བསྒྲགས་གཏམ་》ནང་དུ་
མ་རྩ་རིང་ལུགས་ཀྱི་སྤྱི་ཚོགས་སུ་སླེབས་པ་ནས་བཟུང་རིམ་གྱིས་“ མི་རིགས་ཀྱི་
ཕྱོགས་རེ་བའི་རང་བཞིན་དང་བཀག་རྒྱའི་རང་བཞིན་དེ་ཉིན་རེ་བཞིན་ཇེ་ཆུང་
དུ་སོང་བར་བརྟེན་མི་རིགས་མང་པོ་ཞིག་གི་ས་གནས་རྩོམ་རིག་དེ་འཛམ་གླིང་
རང་བཞིན་གྱི་རྩོམ་རིག་ཅིག་ཏུ་གྱུར་པ་རེད་”ཅེས་གསུངས་ཡོད་པ་རེད།
མི་རིགས་སོ་སོའི་རང་རང་གི་ཁྱད་ཆོས་ལྡན་པའི་རྩོམ་རིག་གི་སྲོལ་རྒྱུན་
དེས་མིའི་རིགས་ཀྱི་རྩོམ་རིག་གི་ཕུན་སུམ་རང་བཞིན་དང་སྣ་མང་རང་བཞིན་དེ་
མཚོན་ཡོད་ལ། མི་རིགས་སོ་སོར་རྩོམ་རིག་བར་འགྲོ་འོང་བྱེད་པའི་མཐུན་རྐྱེན་
ཡང་འདོན་སྤྲོད་བྱས་ཡོད་པ་སྟེ། མི་རིགས་མི་གཅིག་པའི་བར་དུ་ལོ་རྒྱུས་ཀྱི་ཆ་
རྐྱེན་དང་སྤྱི་ཚོགས་ཀྱི་འབྲེལ་བ་ཅི་ལྟར་འདྲ་མཚུངས་ཡིན་ན་རྩོམ་རིག་བར་གྱི་
འགྲོ་འོང་དང་འབྲེལ་བ་ཡང་ཇེ་མང་དུ་འགྲོ་ངེས་ཡིན། ཕུའུ་ལེ་ཧང་ནོ་ཕུ་ཡིས་
“རྒྱལ་ཁབ་གཅིག་གི་རྩོམ་རིག་གིས་རྒྱལ་ཁབ་གཞན་ཞིག་གི་རྩོམ་རིག་ལ་ཤན་
ཞུགས་གཏོང་དགོས་ན། ཐོག་མར་རྒྱལ་ཁབ་དེ་གཉིས་ཀའི་སྤྱི་ཚོགས་ཀྱི་འབྲེལ་
བ་འདྲ་ མཚུངས་ ཡིན་ པར་ རགས་ ལས་ ཡོད། སྤྱི་ ཚོགས་ འབྲེལ་ བའི་ ཐད་
མཚུངས་ཆོས་གང་ཡང་མེད་ན་ཕན་ཚུན་ཤན་ཞུགས་ཟེར་བ་གཏན་ནས་མེད་དོ།
མཚན་གཞི་ལ། ཕེ་ཀྲོའུ་གླིང་དུ་གནས་པའི་མི་ནག་གིས་དེ་ལྟའི་བར་དུ་ཨོ་གླིང་
རྩོམ་རིག་གི་ཤན་ཞུགས་ལ་ཚོར་སྣང་ཅི་ཡང་ཡོད་པ་མིན་”ཅེས་གསུངས་པ་ལྟར་
མི་རིགས་ སོ་སོའི་བར་སྤྱི་ཚོགས་ཀྱི་འབྲེལ་བ་འདྲ་མཚུངས་ཡིན་པ་དེ་ནི་མི་
རིགས་ཕན་ཚུན་བར་ལ་རྩོམ་རིག་འགྲོ་འོང་བྱེད་པའི་ཐོག་མའི་ཆ་རྐྱེན་དེ་ཡིན།
དེ་མིན་སྐད་བརྡ་དང་ཡུལ་ཁམས། དཔལ་འབྱོར་དང་འཚོ་བ་སོགས་
ཕན་ཚུན་ཐག་ཉེ་ན་མི་རིགས་མི་འདྲ་བའི་བར་གྱི་རྩོམ་རིག་འགྲོ་འོང་ལ་དེ་བས་
སྐུལ་འདེད་བྱེད་ངེས་ཡིན། གནའ་བོའི་ཀྲུང་གོ་ལ་མཚོན་ན། ཁྲའོ་ཞན་དང་།
འཇར་པན། གཡོད་ནན། རྒྱ་གར་སོགས་མི་རིགས་ཕན་ཚུན་དབར་འགྲོ་འོང་
མང་པོ་བྱུང་ཡོད། བོད་ལ་མཚོན་ན་སྲོང་བཙན་སྒམ་པོ་ནས་བཟུང་ནང་བསྟན་
548



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
བོད་ལ་དར་བ་དང་བཀའ་ཆོས་ཀྱི་གཙུག་ལག་བསྒྱུར་བ་ནས་བཟུང་བོད་ཀྱི་རྩོམ་
རིག་འཕེལ་རྒྱས་ལ་ཤན་ཞུགས་ཟབ་མོ་ཐེབས་ཡོད་པ་འདི་དག་ནི་མི་རིགས་འདི་
གཉིས་ཀྱི་བར་ཡུལ་ཁམས་ཅུང་ཉེ་བ་དང་དཔལ་འབྱོར་དང་ཆབ་སྲིད་ཀྱི་ཐད་
འགྲོ་འོང་མང་བའི་རྐྱེན་གྱིས་ཡིན། དེ་ལས་གནའ་བོའི་ཀྲུང་གོ་དང་ཨོའུ་གླིང་
གཉིས་ཀྱི་བར་ཡུལ་ཁམས་ཐག་རིང་ཞིང་དཔལ་འབྱོར་དང་ཆབ་སྲིད་ཐད་ནས་
འགྲོ་འོང་ཉུང་བས་རྩོམ་རིག་ཐད་ཀྱི་འབྲེལ་བའང་དེ་འདྲ་མ་བྱུང་། ད་ལམ་
དེང་རབས་ཅན་གྱི་འགྲིམ་འགྲུལ་ཡོ་བྱད་ཡོད་པ་དང་། འཕྲིན་གསར་བརྗེ་རེས་
ཀྱི་ཐབས་ཤེས་འཕེལ་རྒྱས་ཆེ་བའི་རྐྱེན་གྱིས་ཡུལ་ཁམས་བར་གྱི་བཀག་རྒྱ་རིམ་
བཞིན་མེད་པར་གྱུར་ནས། དཔལ་འབྱོར་དང་ཆབ་སྲིད་ཐད་ཀྱི་འགྲོ་འོང་ཇེ་
མང་དུ་འགྲོ་བ་དང་ཆབས་ཅིག་ཀྲུང་གོ་དང་ཨོ་མེའི་རྒྱལ་ཁབ་སོ་སོའི་བར་གྱི་
རྩོམ་རིག་གི་འབྲེལ་བ་ཡང་སྔར་ལས་ལྷག་པའི་འཕེལ་རྒྱས་འགྲོ་བཞིན་ཡོད་པ་
རེད། །
གཉིས་པ། རྩོམ་རིག་གི་ཤུལ་དངོས་ལ་མཐའ་དཔྱོད་
བྱས་ཏེ་རྒྱུན་འཛིན་བྱེད་པའི་རྩ་དོན་སྐོར།
1. ཤུལ་དངོས་རྒྱུན་འཛིན་དང་གསར་གཏོད་ཀྱི་འབྲེལ་བའི་སྐོར། །
རྩོམ་རིག་ འཕེལ་ རྒྱས་ ཀྱི་ གོ་རིམ་ནང༌ རྒྱུན་ འཛིན་ དང་ གསར་ གཏོད་
གཉིས་ནི་ རྟེན་དང་བརྟེན་པའི་ཚུལ་དུ་གནས་ཤིང་རྩོད་སྒྲུབ་གཅིག་གྱུར་གྱི་
འབྲེལ་བ་ཞིག་ཡིན་ལ། སྲོལ་རྒྱུན་ནི་གསར་གཏོད་ཀྱི་རྨང་གཞི་ཡིན་པ་དང་།
སྲོལ་རྒྱུན་རྒྱུན་འཛིན་བྱེད་པའི་དམིགས་ཡུལ་ནི་གསར་གཏོད་དང་འཕེལ་རྒྱས་
གཏོང་རྒྱུ་དེ་ཡིན། ཕུལ་དུ་བྱུང་བའི་སྲོལ་རྒྱུན་གྱི་རྩོམ་རིག་ནི་རྩོམ་རིག་གསར་
པ་འཕེལ་རྒྱས་གཏོང་བའི་རྨང་གཞི་ཡིན་ལ། སྲོལ་རྒྱུན་རྒྱུན་འཛིན་བྱེད་པའི་
549



རྩོམ་རིག་རྣམ་བཤད།
དམིགས་ཡུལ་ནི་གསར་གཏོད་དང་འཕེལ་རྒྱས་གཏོང་རྒྱུ་དེ་ཡིན། ཕུལ་དུ་བྱུང་
བའི་སྲོལ་རྒྱུན་གྱི་རྩོམ་རིག་ནི་རྩོམ་རིག་གསར་པ་འཕེལ་རྒྱས་གཏོང་བའི་རྨང་
གཞི་ཡིན་ལ། སྲོལ་རྒྱུན་གྱི་རྩོམ་རིག་ལ་སློབ་སྦྱོང་བྱས་ཏེ། དེ་ནང་བྱན་ཆུད་
པར་བྱས་ཐོག་དེའི་ལེགས་ཆ་དང་སྙིང་བཅུད་རྒྱུན་འཛིན་བྱས་ན་ད་གཟོད་མི་
རིགས་རང་གི་ཐུན་མོང་མ་ཡིན་པའི་ཁྱད་ཆོས་ལྡན་པའི་རྩོམ་རིག་གསར་པ་
གསར་གཏོད་བྱེད་ཐུབ། འོན་ཀྱང་གསར་གཏོད་ཅེས་པ་ནི་སུས་ཀྱང་མ་མཐོང་
ཞིང་ཀུན་ལ་མ་གྲགས་པའི་རྩོམ་གཞུང་དང་རྩོམ་རིག་གི་མ་ལག་ཆ་ཚང་བ་ཞིག་
ཐོལ་བྱུང་དུ་རྙེད་དགོས་ཞེས་པའི་དོན་མིན་ལ། དེ་འདྲ་བ་ནི་འབྱུང་ཡང་མི་
སྲིད། འོ་ན་ཅི་འདྲ་ཞིག་ཡིན་ཞེ་ན་དེའི་རྩ་བའི་དོན་ནི་སྲོལ་རྒྱུན་བསྐྱར་ཟློས་
བྱས་པ་མིན་ལ། གཞན་ལུགས་ལད་ཟློས་བྱས་པའང་མིན་པའི་རྩོམ་ལེགས་པོ་
ཞིག་ལ་ངོས་འཛིན་བྱེད་དགོས། རྒྱའི་ཉེ་རབས་ཀྱི་རྩོམ་གཞུང་མཁས་པ་དང་
སྙན་ངག་མཁན་པོ་ཕྲིན་དབྱི་ཏོ་ཡིས་“ རྒྱུ་རྩལ་གྱི་མཚོན་སྟངས་ཐད་ནུབ་གླིང་
པར་སློབ་རུང་ལ། ཐ་ན་ནུབ་གླིང་ཅན་དུ་སྒྱུར་ཅི་ཐུབ་བྱས་ཀྱང་ཆོག་མོད་གཞི་
རྩའི་རྨང་གཞི་དང་ངོ་བོ་ནི་རང་ཉིད་ཀྱི་ཡིན་དགོས་”ཞེས་གསུངས་ལ། རྒྱུའི་
མཁས་པ་མང་པོས་ཀྱང་སྙན་ངག་གསར་པ་གསར་གཏོད་བྱེད་པར་ཕྱི་གླིང་པའི་
སྙན་ངག་ལ་སློབ་སྦྱོང་བྱེད་དགོས་ལ། ལོ་ངོ་ལྔ་སྟོང་ལྷག་གི་སྲོལ་རྒྱུན་ལ་དེ་བས་
ཀྱང་སློབ་སྦྱོང་བྱེད་དགོས་ཞེས་ གསུངས་ ཡོད། དཔེར་ན། 《སྙན་ངག་མེ་
ལོང་》ལ་མཚོན་ན། ལེའུ་དང་པོ་ནི་ཐུན་མིན་གྱི་རྒྱན་ཡིན་པས་རྒྱ་གར་གྱི་
ལེགས་སྦྱར་དབྱངས་གསལ་དང་སྐད་བརྡའི་ང་རོ་སོགས་སྲོག་ཆེ་ཆུང་གི་ཁྱད་
ཆོས་གཞིར་བཟུང་ནས་བརྩམས་པས་རང་རེ་ལ་ངོ་སྤྲོད་ཙམ་བྱེད་པ་ལས་དུས་
རྒྱུན་གྱི་ལག་ལེན་ཁྲོད་འགྲོ་རྒྱུགས་ཆུང་བ་དང་། ལེའུ་གཉིས་པ་དང་གསུམ་པ་
གཉིས་ཐུན་མོང་གི་རྒྱུན་ཡིན་པས་ཡིག་རིགས་མི་གཅིག་པའི་དབྱངས་གསལ་གྱི་
བཀག་རྒྱ་མེད་པས་ན་བེད་སྤྱོད་གང་ལེགས་བྱུང་བ་དང་ཆབས་ཅིག་རང་རེའི་
བོད་ཡིག་གི་དབྱངས་གསལ་གཞིར་བཟུང་ནས་ཀ་ཕྲེང་གི་རྒྱན་ཞིག་གསར་དུ་
550



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
བྱུང་བ་དང་དེ་ནི་མི་རིགས་གཞན་ལ་མེད་པའི་གསར་གཏོད་དང་སྲོལ་རྒྱུན་ཞིག་
ཆགས་ཡོད་ལ་དེ་ནི་སློབ་དཔོན་དབྱུག་པ་ཅན་གྱིས་མི་མཐོང་བའི་བོད་ཀྱི་གསར་
གཏོད་བྱས་པ་ཞིག་ཡིན། གཞན་ལྡོག་ཕྱོགས་ནས་བཤད་ནའང་། ཨུ་རུ་སུའི་
སྙན་ངག་པ་སྐད་གྲགས་ཅན་མ་ཡ་ཁ་ཕུ་སི་ཅི་ནས་ཀྱང་དང་པོ་སྔོན་བྱོན་སྙན་
ངག་པ་རླབས་ཆེ་བ་ཕུ་ཞི་ཅིན་སོགས་ལ་“དེ་དག་དེང་རབས་ཀྱི་གྲུ་གཟིངས་ལས་
མཚོ་ནང་དུ་སྐྱུར་ཅིག་”ཅེས་པ་དང་“ ཕུ་ཞི་ཅིན་སོགས་གནའ་བོའི་དམག་སྤྱི་ལ།
ད་དུང་རྒོལ་བར་མི་བྱེད་ཅི་ཞིག་སྒུག་”ཅེས་སོགས་བརྩི་མེད་དུ་ངོ་རྒོལ་བྱས་ཤིང་
“ཡོངས་ སུ་ ཕྱི་གླིང་ ཅན་དུ་སྒྱུར་བ་བྱ་” སོགས་ ཤུགས་ཆེར་བསྒྲགས་པ་དང་།
ཕྱིས་སུ་“ཀ་ཡེ་ཕུ་ཞི་ཅིན། ཁོ་བོ་ཁྱེད་ལ་དད། ད་ལྟ་འཚོ་བའི་མི་རྣམས་འདི་
དག་ཁྲོད། གང་ཁྱོད་མེད་ པས་ ཁོ་བོ་སྙིང་ནས་གདུང་” ཞེས་ སོགས་འགྱོད་
བཤགས་ཚུལ་གྱིས་སྙན་ངག་བྲིས་ཤིང༌། ཁོང་གི་སྙན་ངག་དེ་དག་ཀྱང་ཨུ་རུ་ ་
སུའུ་སྲོལ་རྒྱུན་སྙན་ངག་དང་བསྟུན་ནས་བྲིས་ཡོད་པ་ལྟ་བུ་རེད།
སྲོལ་རྒྱུན་རྒྱུན་འཛིན་བྱེད་རྒྱུ་དེ་ནི་སྲོལ་རྒྱུན་ལས་ཆུ་ཚད་མཐོ་བར་གོང་
འཕེལ་དུ་གཏོང་བའི་དམིགས་ཡུལ་དུ་གོ་ལེན་བྱེད་དགོས་པ་ལས་གནའ་མིའི་
རྗེས་སུ་འབྲངས་ཏེ་ལད་ཟློས་དང་བཤུ་འབྲི་བྱེད་པ་ཞིག་ཏུ་གོ་ལེན་བྱས་ནའང་
མི་འགྲིག་ཨ་རིའི་མཁས་པ་ལུ་དབྱི་སིས་《སྙན་ངག་གི་བསྐྱར་ཟློས་དང་གསར་
བརྗེ་》ཞེས་པར་“དབྱངས་ཅན་ལྷ་མོའི་ཕོ་བྲང་གི་བང་རིམ་ངོས་སུ་སྙན་ངག་སྨྲ་
བ་མང་པོ་འཚང་ག་བཤིག་བཤིག་བྱེད་བཞིན་ཡོད་ནའང་ཕལ་མོ་ཆེ་ནི་སྔོན་གྱི་
སྙན་ངག་སྨྲ་བ་སྐྱེས་ཐོབ་ཀྱི་ཤེས་རབ་དང་ལྡན་པ་དག་གིས་བོར་བའི་ལ་བ་དེ་
སླར་བླངས་ནས་གྱོན་དང་གྱོན་བཞིན་མཆིས་སོ”ཞེས་ཟུར་ཟ་མཛད་པ་ལྟར་
གནའ་མིའི་རྗེས་སུ་འབྲངས་ཏེ་ལད་ཟློས་དང་བཤུ་འབྲི་ཁོ་ན་བྱས་ཚེ་རྩོམ་རིག་
འཕེལ་རྒྱས་གཏོང་མི་ཐུབ་ལ་དེ་ལས་ལྡོག་ཏེ་བཀག་རྒྱ་དང་ཕྱི་ནུར་བྱེད་ངེས་
ཡིན། ཡུས་གོ་ཡིས་གསུངས་དོན་“མཐའ་གཅིག་ཏུ་གནའ་མི་ལ་ལད་ཟློས་བྱས་
ན་སྒྱུ་རྩལ་ལ་ཉེན་ཆགས་ཡོང་ངེས་ཡིན། ཁྱེད་ཉིད་ལཱ་ཞིན་གྱི་བྲག་ ཅ་ཡིན་
551



རྩོམ་རིག་རྣམ་བཤད།
པའམ། ཧྲ་ཧྲི་སྦི་ཡི་གྲིབ་གཟུགས་ཡིན་ཡང་རུང་དེ་ཉིད་བྲག་ཅ་དང་ གྲིབ་
གཟུགས་ལས་མ་འདས་ན་མི་སུ་ཡི་སྐྱེས་སྟོབས་ཀྱི་ཤེས་རབ་ཅན་ལ་ལད་ཟློས་ཅི་
འདྲ་བྱས་ནའང་དེ་ལ་གསར་གཏོད་ཀྱི་སྙིང་སྟོབས་ཡོད་པ་མ་ཡིན། གསར་
གཏོད་ཀྱི་སྙིང་སྟོབས་ནི་དེའི་སྐྱེས་སྟོབས་ཀྱི་ཤེས་རབ་ཡིན། ང་ཚོས་ཤིང་རྟའི་
སྲོལ་འབྱེད་རྣམས་ལ་བསྔགས་བརྗོད་བྱེད་འོས་མོད་དེ་དག་ལ་ལད་ཟློས་བྱེད་མི་
རུང་། རང་གིས་རང་ལ་ལམ་གསར་པ་ཞིག་གསར་གཏོད་བྱེད་པ་ནི་གལ་ཆེ་
བའི་གནད་ཅིག་ཡིན་ཞེས་གསུངས་ཡོད་པ་ལྟར་རོ། །
མདོར་ན། རྒྱུན་འཛིན་བྱེད་ པའི་ དམིགས་ ཡུལ་ ནི་ འཕེལ་ རྒྱས་ དང༌།
གསར་གཏོད་བྱེད་རྒྱུ་དེ་ཡིན་པ་དང་། གསར་གཏོད་བྱེད་དགོས་ན་ངེས་པར་
དུ་རྒྱུན་འཛིན་བྱེད་རྒྱུ་དེ་རྨང་གཞིར་འཛིན་དགོས་ལ། གསར་པ་ཞེས་པ་དེ་
ཡང་ཕྱོགས་གཅིག་ནས་སྒྱུ་རྩལ་དང་སྒྱུ་རྩལ་གྱི་ཐབས་རྩལ་གསར་པ་ལ་གོ་དགོས་
ཏེ་སྤྱིར་ཕུལ་བྱུང་གི་སྲོལ་ རྒྱུན་སྒྱུ་རྩལ་དང་སྔོན་ཐོན་གྱི་དེང་རབས་སྒྱུ་རྩལ་
གཉིས་ཟུང་འབྲེལ་ལེགས་པོ་བྱུང་བ་ནི་གསར་པའི་ཆ་ཡིན་ལ། དུས་མཚུངས་སུ་
བོད་རིགས་ཀྱི་སྲོལ་རྒྱུན་རྩོམ་རིག་གི་སྒྱུ་རྩལ་མཚོན་ཐབས་དང་གཞན་རིགས་ཀྱི་
སྒྱུ་རྩལ་མཚོན་ཐབས་ཟུང་དུ་འབྲེལ་བའི་ཆ་རྣམས་ཀྱང་གསར་པ་ཞིག་ཏུ་གོ་
དགོས་སོ། །
་་2. གནའ་རབས་ཀྱི་རྗེས་ཤུལ་དངོས་པོར་གདེང་འཇོག་བྱས་ཏེ་སྙིགས་རོ་
ཕྱིར་འབུད་དང་ཉིང་ཁུ་བསྡུ་ལེན་བྱེད་དགོས།
སྲོལ་རྒྱུན་རྩོམ་རིག་ནི་དུས་རབས་སྔ་མ་དག་གིས་ཐོན་དངོས་ཤིག་ཡིན་སྟེ།
སྐབས་དེའི་མི་རྣམས་ཀྱི་རང་ངོས་ལྟ་ བ་དང་ཕྱི་རོལ་ཡུལ་ གྱི་འཚོ་བ་གཉིས་
གཅིག་ཏུ་འདྲེས་པའི་ཐོན་དངོས་ཤིག་ཡིན་པས་ཅིས་ཀྱང་དུས་རབས་དང་སྤྱི་
ཚོགས་སོགས་ཀྱི་རྟགས་ཐམ་ཁེལ་ཡོད་ཅིང་ཁྱད་དུ་འཕགས་པའམ་ཡར་ཐོན་
རང་བཞིན་གྱི་ངོ་བོ་ལྡན་པའི་རྩོམ་རིག་ལའང་ཡང་མ་དག་པ་དང་སྙིགས་རོའི་
ཆ་ངེས་ཅན་ཞིག་ཡོད་པར་གདོན་མི་ཟ། དེས་ན་སྲོལ་རྒྱུན་རྒྱུན་འཛིན་ཞེས་
552



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར། །
པའང་དོན་དངོས་ ཐོག་ལོ་ རྒྱུས་འཕེལ་རྒྱས་ཀྱི་རྩོད་སྒྲུབ་རང་བཞིན་ལ་བརྩི་
འཇོག་བྱས་ཏེ། ལོ་རྒྱུས་སྟེང་གི་དགེ་མཚན་ལྡན་ཞིང་བླ་སྲོག་མ་འགག་པའི་ཆ་
དག་རྒྱུན་འཛིན་བྱེད་པ་སྟེ་གནའ་བཟང་དེང་སྤྱོད་བྱེད་རྒྱུ་ལས་གནའ་འཛིན་
དེང་དོར་བྱེད་རྒྱུ་གཏན་ནས་མ་ཡིན། དེའི་ཕྱིར་ང་ཚོས་འདས་པའི་དུས་ཀྱི་
ནང་བྱུང་བའི་རྩོམ་རིག་ཕུལ་བྱུང་དགུ་ལོ་རྒྱུས་འཕེལ་རྒྱས་ཀྱི་ཁོར་ཡུག་ངེས་ཅན་
ཞིག་གི་ཁྲོད་དུ་བཞག་ནས་གདེང་འཇོག་བྱས་ཏེ་སྐབས་དེའི་ལོ་རྒྱུས་ཀྱི་ཆ་རྐྱེན་
འོག་དེ་དག་གི་བྱེད་ནུས་ཁས་ལེན་དང་གཏན་འབེབས་བྱེད་དགོས་ཤིང་། དུས་
མཚུངས་ད་ལྟའི་དུས་དང་འབྲེལ་ནས་ད་ཡོད་དོན་སྙིང་ཅི་ཞིག་ཡོད་པར་བསམ་
གཞིགས་ཞིབ་པར་བྱས་ཏེ་ཡར་ཐོན་དང་དགེ་མཚན་ལྡན་པའི་བསམ་བློ་དང་སྒྱུ་
རྩལ་གྱི་ཆ་རྣམས་རྒྱུན་འཛིན་དང་དེའི་ལྡོག་ཕྱོགས་སུ་གྱུར་པ་རྣམས་འདོར་བར་
བྱེད་པ་ སྟེ་ སྙིགས་དོར་བཅུད་ལེན་དང་སྐྱོན་ འདོར་ དགེ་ འཛིན་བྱེད་དགོས།
“གནའ་བཟང་དེང་སྤྱོད་དང། སྙིགས་དོར་བཅུད་ལེན་” གྱི་རྩ་དོན་ནི་རྒྱུན་
འཛིན་དང་གསར་གཏོད་ཀྱི་འབྲེལ་བ་དེ་རྩོད་སྒྲུབ་ཀྱིས་ཐག་གཅོད་བྱེད་པའི་
སྡོམ་ཚིག་ཅིག་ཡིན། གནའ་བཟང་དེང་སྤྱོད་ནི་གནའ་བོའི་ཤུལ་བཞག་རྩོམ་
རིག་བེད་སྤྱོད་བྱས་ནས་མི་དམངས་ལ་ཞབས་འདེགས་ཞུ་བ་དང་། སྤྱི་ཚོགས་
རིང་ལུགས་ཀྱི་རྩོམ་རིག་གསར་པ་གསར་གཏོད་དང་འཕེལ་རྒྱས་གཏོང་བར་
ཞབས་འདེགས་ཞུ་དགོས། སྙིགས་དོར་བཅུད་ལེན་ནི་རྩོམ་རིག་ཤུལ་བཞག་ལ་
ཞིབ་འཇུག་ཞིབ་ཕྲ་བྱས་ཏེ་སྙིགས་མ་དོར་ནས་གཟུངས་བཅུད་བླངས་ཤིང་དེའི་
རྨང་གཞིའི་ཐོག་ནས་སྤྱི་ཚོགས་རིང་ལུགས་ཀྱི་རྩོམ་རིག་གསར་པ་གསར་གཏོད་
བྱེད་དགོས། ཐོག་མཐའ་བར་གསུམ་དུ་སྔོན་ཐོན་རིག་གནས་མདུན་བསྐྱོད་ཀྱི་
ཁ་ཕྱོགས་མཚོན་པར་བྱེད་དགོས་པ་ནི་མ་ཁེ་སི་རིང་ལུགས་ཀྱི་རིག་གནས་ལྟ་བ་
བཙུགས་ཏེ་གཏོར་འཛུགས་ཟུང་འབྲེལ་མཐའ་འཁྱོངས་ཀྱིས་“ རྨོངས་བཅོས་”
བྱེད་པ་དང༌། “ སྙིགས་དོར་བཅུད་ལེན་”གྱི་བྱེད་ཕྱོགས་ལྟར་ཚན་རིག་དང་
ལྡན་པའི་སྒོ་ནས་མི་རིགས་ཀྱི་རིག་གནས་བཤུལ་འཛིན་དང་། གསར་གཏོད་ཀྱི་
553



རྩོམ་རིག་རྣམ་བཤད།
འབྲེལ་བ་ཐག་གཅོད་བྱེད་དགོས། མི་རིགས་ཕན་ཚུན་དབར་གྱི་རིག་གནས་
སྤེལ་རེས་ལ་ཤུགས་སྣོན་དང་མིའི་རིགས་ཀྱི་ཤེས་དཔལ་གྱི་གྲུབ་འབྲས་མཐའ་
དག་བསྡུ་ལེན་གྱིས་མི་རིགས་ཀྱི་ཚན་རིག་རིག་གནས་ཀྱི་བྱང་ཚད་གོང་མཐོར་
གཏོང་དགོས། གསར་གཏོད་བྱ་དགོས་ན། རྒྱུན་མི་ཆད་ པར་ བསམ་བློར་
བཅིངས་འགྲོལ་དང། དངོས་ཐོག་བདེན་འཚོལ། དུས་བསྟུན་མདུན་བསྐྱོད་
བཅས་བྱ་དགོས། ལག་ལེན་ནི་རྫོགས་མཐའ་མེད་ལ་གསར་གཏོད་ཀྱང་རྫོགས་
མཐའ་མེད། ང་ཚོས་སྔོན་བྱོན་པ་ཚོ་ལས་ལྷག་པ་བྱ་དགོས་ལ། ཕྱི་རབས་པ་
ཚོས་ཀྱང་ང་ཚོ་ལས་ལྷག་པ་བྱེད་ངེས་ཡིན་པ་དེ་ནི་སྤྱི་ཚོགས་གོང་འཕེལ་འགྲོ་
བའི་ལྡོག་མེད་ཀྱི་ཆོས་ཉིད་ཡིན། མ་ཁེ་སི་ལེ་ཉིན་རིང་ལུགས་དང་མའོ་ཙེ་ཏུང་
གི་དགོངས་པ། ཏེང་ཞའོ་ཕིང་གི་རིགས་པའི་གཞུང་ལུགས་ཀྱི་གཞི་རྩའི་རྩ་བའི་
རིག་པ་མཐའ་འཁྱོངས་བྱ་དགོས་པ་ཞིག་ཡིན།
1. རྩོམ་རིག་གི་རྒྱུན་འཛིན་རང་བཞིན་ཞེས་པའི་གོ་དོན་གང་ཡིན་ནམ།
2. ཤུལ་ དངོས་ རྒྱུན་འཛིན་དང་གསར་གཏོད་ཀྱི་འབྲེལ་བར་གོ་བ་ཅི་འདྲ་ལེན་
དགོས་སམ།
3. སྙིགས་རོ་ཕྱིར་འབུད་དང་ཉིང་ཁུ་བསྡུ་ལེན་ཞེས་པའི་གོ་དོན་ཅི་ཡིན་ནམ།
554



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ས་བཅད་གསུམ་པ། རྩོམ་རིག་སྒྱུ་རྩལ་གྱི་གསར་འཕྲིན་སྐོར།
“རྩོམ་རིག་སྒྱུ་རྩལ་གྱི་གསར་འཕྲིན་” ཞེས་པའི་ཐ་སྙད་དེ་ནི་སྤྱི་ཚོགས་
འཕེལ་རྒྱས་ཀྱི་འཕོ་འགྱུར་དང་རླུང་རླབས་དེའི་ནང་ནས་རིམ་བཞིན་བྱུང་བ་
ཞིག་ཡིན་པ་མ་ཟད། དེ་ནི་རྩོམ་རིག་སྒྱུ་རྩལ་འཕེལ་རྒྱས་འགྲོ་བའི་དགོས་མཁོ་
དང་དུས་རབས་ཀྱིས་མི་རྣམས་ལ་བཏོན་པའི་བླང་བྱ་ཞིག་ཡིན། འོན་ཏེ་ད་
ལམ་བོད་རིགས་ཀྱི་རྩོམ་རིག་སྒྱུ་རྩལ་ཁྱབ་ཁོངས་ནང་དུ་མི་རྣམས་ཀྱིས་རྩོམ་རིག་
སྒྱུ་རྩལ་གྱི་གསར་འཕྲིན་ལ་དགོས་ངེས་ཀྱི་ཁོར་ཡུག་ལེགས་པོ་ཞིག་གསར་བསྐྲུན་
བྱས་མེད་ལ་དེའི་གལ་ཆེའི་རང་བཞིན་ལ་ངོས་འཛིན་བྱེད་རྒྱུ་ཡང་ཅུང་ཉུང༌།
ལྷག་པར་དུ་གང་འདྲ་ཞིག་ལ་རྩོམ་རིག་སྒྱུ་རྩལ་གྱི་གསར་འཕྲིན་ཞེས་བརྗོད་པ་
དང༌། རྩོམ་རིག་སྒྱུ་རྩལ་གྱི་གསར་འཕྲིན་ཞེས་པར་དོན་སྙིང་ཅི་འདྲ་ཞིག་ལྡན་
ཡོད་པ། རྩོམ་རིག་སྒྱུ་རྩལ་གྱི་གསར་འཕྲིན་དང་རྩོམ་རིག་གསར་རྩོམ་བྱེད་པའི་
འབྲེལ་བ་ཇི་ལྟར་ཡིན། རྩོམ་རིག་ལ་སྐྱོན་ཡོན་བརྗོད་རྒྱུ་དང༌། རྩོམ་རིག་ལ་
ཞིབ་འཇུག་བྱ་རྒྱུ་སོགས་དང་འབྲེལ་བ་ཇི་ལྟར་ཡོད་མིན་གྱི་གནད་དོན་ལ་དེ་
སྔོན་མི་མང་པོས་གཙིགས་ཆེན་བྱས་མེད་ལ་དེ་དག་གི་འབྲེལ་བར་ཞིབ་དཔྱོད་
བྱེད་རྒྱུ་དེ་ཡང་ཤིན་ཏུ་ཞན་པ་ཞིག་ཡིན། བོད་རིགས་ཀྱི་རྩོམ་རིག་སྒྱུ་རྩལ་དེ་
ཡར་ངོའི་ཟླ་བཞིན་འཕེལ་རྒྱས་གཏོང་བ་དང་ཕུན་སུམ་ཇེ་ཚོགས་སུ་གཏོང་བ།
དཔེ་དེབ་ཀྱི་བསྡམས་བཀྱིགས་དང་གཏན་འཁེལ་བའི་ཤོད་ཚུལ་གྱི་འཆིང་རྒྱ་
ལས་སྒྲོལ་ཕོད་པ། ད་ལྟའི་རྗེས་ལུས་ཀྱི་རྣམ་པར་འཕོ་འགྱུར་ཆེ་ཙམ་ཞིག་ཡོང་
དགོས་ན་ངེས་པར་དུ་རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་བྱས་ཏེ་
དགོས་ངེས་ཀྱི་ཆ་རྐྱེན་ཅུང་ལེགས་ཙམ་ཞིག་གསར་བསྐྲུན་བྱེད་དགོས་ལ་རྩོམ་
རིག་སྒྱུ་རྩལ་གྱི་གསར་འཕྲིན་གྱི་མ་ལག་སྐོར་ལ་ཞིབ་འཇུག་ཡང་བྱེད་དགོས།
555



རྩོམ་རིག་རྣམ་བཤད།
དེར་བརྟེན་སློབ་གྲྭ་ཆེ་ཁག་གི་རྩོམ་རིག་རིགས་པའི་གཞུང་ལུགས་སློབ་ཁྲིད་བྱེད་
པའི་ནང་དུ་རྩོམ་རིག་གི་གསར་འཕྲིན་གྱི་ནང་དོན་གསར་སྣོན་བྱས་ཏེ་དེའི་མ་
ལག་སྐོར་ལ་ཞིབ་འཇུག་མ་བྱེད་རང་བྱེད་ཅིག་ཏུ་གྱུར་ཡོད།
དང་པོ། ཅི་འདྲ་ཞིག་ལ་རྩོམ་རིག་སྒྱུ་རྩལ་གྱི་གསར་འཕྲིན་ཟེར།
རྩོམ་རིག་སྒྱུ་རྩལ་གྱི་གསར་འཕྲིན་ཞེས་པ་དེ་ནི་གནས་གསར་བརྡ་འཕྲིན་
ཁྱོན་ཡོངས་ནང་གི་ཆེས་གལ་ཆེ་བའི་རིགས་ཤིག་ཡིན། དེ་ནི་རྩོམ་རིག་སྒྱུ་རྩལ་
གྱི་གནས་ཚུལ་ཤེས་རྟོགས་དང་ངོས་འཛིན་བྱེད་རྒྱུར་འབྲེལ་བ་ཤིན་ཏུ་ཆེན་པོ་
ཡོད་པའི་མཐོང་ཐོས་དང་། གསར་འགྱུར། གསར་འཕྲིན་སོགས་ཀྱི་ཤེས་ཡོན་
གྱི་སྤྱི་བསྡོམས་དེར་བརྗོད་པ་ཞིག་ཡིན། རྩོམ་རིག་གི་སྤྱིའི་དོན་སྙིང་ནས་བརྗོད་
ཚེ། རྩོམ་རིག་གི་ བརྩམས་ཆོས་ཤིག་ཡིན་ཕྱིན་དེ་དག་ཚང་མ་རྩོམ་ རིག་ གི་
གསར་འཕྲིན་ཞིག་ཏུ་རྩིས་ཆོག་པ་ཞིག་ཡིན། རྩོམ་རིག་བརྩམས་ཆོས་མཐའ་
དག་ནི་སྒྱུ་རྩལ་གྱི་ཐོག་ནས་རྣམ་པ་མི་འདྲ་བའི་མཚོན་རྟགས་སྣ་ཚོགས་ལ་ལས་
སྣོན་བྱས་ཏེ་བྱུང་བའི་རང་བྱུང་ཁམས་ཀྱི་གསར་འཕྲིན་དེ་ཡིན་པའི་རྐྱེན་གྱི་རེད།
ང་ཚོས་རྒྱུན་གཏན་དུ་བརྗོད་པའི་རྩོམ་རིག་སྒྱུ་རྩལ་གྱི་གསར་འཕྲིན་ཞེས་པ་དེ་
ནི་མི་རྣམས་ཕན་ཚུན་དབར་རྒྱུན་གཏན་རྩོམ་རིག་སྒྱུ་རྩལ་གྱི་གནས་ཚུལ་སྐོར་ལ་
ཕན་ཚུན་བརྡ་སྤྲོད་པ་དང་མཚམས་སྦྱོར་བྱས་པ་དེ་ཡིན། དེས་ན་གོང་སྨོས་
དེར་སྤྱིར་ཁྱབ་ཆེ་བའི་རྩོམ་རིག་སྒྱུ་རྩལ་གྱི་གསར་འཕྲིན་དང་རྗེས་མ་ནི་སྤྱིར་
ཁྱབ་ཆུང་བའི་རྩོམ་རིག་སྒྱུ་རྩལ་གྱི་གསར་འཕྲིན་དེ་ཡིན་ཞིང་གནད་དོན་དེ་
གཉིས་ཕན་ཚུན་འབྲེལ་བ་ཡོད་པ་མ་ཟད། ད་དུང་ཁྱད་པར་ཡང་ཡོད་པ་ཞིག་
ཡིན་ནོ། དེང་རབས་ཚན་རིག་གིས་གསལ་སྟོན་བྱས་པར་གཞིགས་ན་མིའི་ཀླད་
པ་ནི་དབང་རྩའི་ཕྲ་ཕུང་དུང་ཕྱུར་བརྒྱ་(ཁ་ ཤས་ཀྱི་དུང་ཕྱུར་བརྒྱ་དང་བཞི་
བཅུ་)ཡི་རིམ་པ་ལས་སྒྲིག་འཛུགས་བྱས་ཡོད་པ་ཞིག་ཡིན་ལ། མི་རྣམས་ཀྱི་
556
ir
ir



3
ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
གཟུགས་དང༌། སྒྲ། དྲི། རོ་བཅས་ཀྱི་ཚོར་ནུས་ལ་བརྟེན་ཏེ་རང་བྱུང་ཁམས་
དང་སྤྱི་ཚོགས་ཀྱི་ནང་ནས་བྱུང་བའི་གནས་གསར་གྱི་བརྡ་འཕྲིན་རྣམས་ཚུར་
དང་ལེན་བྱེད་པ་དང་དེ་རང་ཉིད་ཀྱི་ཀླད་པའི་ནང་དུ་ཡང་སྐོར་བསྐྱར་སྐོར་དུ་
“སྟབས་བདེ་” དང་“ རྙོག་འཛིང་” ཕྲ་ཕུང་གི་རིམ་པ་ལས་བརྒྱུད་དེ་མགྱོགས་
མྱུར་དུ་ཕྱི་རོལ་ཡུལ་གྱི་འཇིག་རྟེན་གྱི་སྣང་འཆར་དང་པར་རིས་ཤིག་རང་ཉིད་
ཀྱི་ཀླད་པའི་ནང་དུ་སྣང་བར་བྱེད་ཀྱི་ཡོད་པ་རེད། མིའི་ཀླད་པ་ནི་གཞན་སྐུལ་
གྱི་ཐོག་ནས་ཕྱི་རོལ་ཡུལ་གྱི་འཇིག་རྟེན་ཁམས་ནས་ཡོང་བའི་གསར་འཕྲིན་
རྣམས་དང་ལེན་བྱེད་རྒྱུ་དེ་ཁོ་ན་མ་ཡིན་པར་དེས་རང་འགུལ་གྱི་སྒོ་ནས་གསར་
འཕྲིན་རྣམས་དང་ལེན་བྱེད་ཐུབ་པ་དང་ཆབས་ཅིག་གསར་འཕྲིན་དེ་དག་ལ་
ལས་སྣོན་བྱས་ཏེ་རང་ཉིད་ཀྱིས་གསར་བསྐྲུན་ཡང་བྱེད་ཀྱི་ཡོད་པ་རེད། མི་
རྣམས་ཀྱི་དེ་ལྟར་དང་ལེན་བྱེད་པ་དང་ལས་སྣོན་བྱེད་པའི་བརྒྱུད་རིམ་དེ་ནི་
དོན་དངོས་ཐོག་མི་རྣམས་ཀྱིས་འཇིག་རྟེན་ཁམས་ཤེས་རྟོགས་བྱེད་པའི་བརྒྱུད་
རིམ་ཞིག་ཡིན། མ་ཁེ་སིས་ཞིབ་འཇུག་བྱས་པར་གཞིགས་ན་མི་རྣམས་ཀྱི་བྱེད་
ཚུལ་མི་འདྲ་བ་བཞི་ཡི་ཐོག་ནས་འཇིག་རྟེན་ཁམས་རྟོགས་ཐབས་བྱེད་ཀྱི་ཡོད་
ཅེས་གསུངས་པ་སྟེ། རྟོག་བསམ་རིག་པའི་གཞུང་ལུགས་ཀྱི་བྱེད་ཐབས་དང་
གཅིག སྒྱུ་རྩལ་གྱི་བྱེད་ཐབས་དང་གཉིས། ཆོས་ལུགས་ཀྱི་བྱེད་ཐབས་དང་
གསུམ། ལག་ལེན་དང་ བསམ་ པའི་བྱེད་ ཐབས་དང་ བཞི་ བཅས་ཡིན་ཞེས་
བརྗོད་ལ་དེ་དག་ཡང་མི་སོ་སོའི་གཟུགས་ཁམས་ཀྱི་སྐྱེ་སྟོབས་མི་འདྲ་བ་དང་།
གཤིས་རྒྱུད་མི་འདྲ་བ། སློབ་གསོ་ལེན་ཚད་དང་སློབ་སྦྱོང་བྱེད་ཐབས་མི་འདྲ་
བའི་རྒྱུ་མཚན་གྱིས་མི་རྣམས་ཀྱིས་འཇིག་རྟེན་ཁམས་ཤེས་རྟོགས་སམ་ཁོང་དུ་
ཆུད་པར་བྱེད་ པའི་བྱེད་ ཐབས་ ཡང་ མི་འདྲ་བ་རེ་ཡོད་ ཅིང་། འགའ་རེས་
ཕྱོགས་འདི་ནས་རྟོགས་ཐབས་བྱེད་པ་དང༌། འགའ་རེས་ཕྱོགས་གཞན་ཞིག་
ནས་རྟོགས་ཐབས་བྱེད་ཀྱི་ཡོད། སྒྱུ་རྩལ་གྱིས་འཇིག་རྟེན་ཁམས་ཤེས་རྟོགས་
བྱེད་པའི་ཐབས་ནི་སྒྱུ་རྩལ་གྱི་ཐོག་ནས་འཇིག་རྟེན་ལ་ངོས་འཛིན་དང་གོ་ལེན་
ir
ir
ir
ir
557



རྩོམ་རིག་རྣམ་བཤད།
བསྒྱུར་བཅོས་བྱེད་རྒྱུ་དེ་ཡིན། མ་ཁེ་སི་དང་ཨེན་ཁེ་སིའི་གསུང་རྩོམ་ཁག་མི་
འདྲ་བའི་ནང་ནས་ང་ཚོས་ཤེས་རྟོགས་བྱེད་ཐུབ་པར་སྒྱུ་རྩལ་གྱིས་འཇིག་རྟེན་
ཁམས་ཤེས་རྟོགས་སམ་ཁོང་ཆུད་བྱེད་ཐབས་ནི་བསམ་ཡན་དང་རྣམ་རྟོག་བྱེད་
པའི་ནང་དུ་འཇིག་རྟེན་ལ་ངོས་འཛིན་དང་གོ་ལེན་བསྒྱུར་བཅོས་བྱེད་ཀྱི་ཡོད་
ཅེས་གསལ་སྟོན་བྱས་ཡོད་པ་དང་། དེ་ལྟར་མི་རྣམས་ཀྱི་བསམ་ཡན་དང་རྣམ་
རྟོག་གི་ནང་དུ་འཇིག་རྟེན་ལ་ངོས་འཛིན་དང་བསྒྱུར་བཅོས་དང་གོ་ལེན་བཅས་
བྱེད་ཀྱི་ཡོད་པས་དེ་ནི་སྒྱུ་རྩལ་གྱིས་འཇིག་རྟེན་ཁམས་ཤེས་རྟོགས་སམ་ཁོང་དུ་
ཆུད་པར་བྱེད་པའི་བྱེད་ཐབས་དེ་ཡིན། ཕྲུ་གུ་ལོ་ཆུང་དུས་ནས་རང་ཉིད་ཀྱི་
སེམས་ཁམས་ནང་དུ་ཕྱི་རོལ་ཡུལ་གྱི་འཇིག་རྟེན་ཁམས་ལ་བསམ་ཡན་དང་རྣམ་
རྟོག་འདྲ་མིན་སྣ་ཚོགས་ ཤིག་ཡོང་གི་ཡོད་རུང་། དེས་སྒྱུ་རྩལ་གྱི་ཐོག་ནས་
གསར་བསྐྲུན་བྱེད་ཐུབ་པ་ཞིག་མ་ཡིན། རྒྱུ་མཚན་ནི་འཇིག་རྟེན་ཁམས་ནས་
བྱུང་བའི་གསར་འཕྲིན་དེ་དག་ཚུར་ལེན་པ་དང་། གསོག་འཇོག་ལས་སྣོན་
བཅས་བྱས་ཏེ་རང་འབྱུང་ཁམས་དང་སྤྱི་ཚོགས་ཀྱི་གསར་ཕྲིན་དེ་དག་སྒྱུ་རྩལ་གྱི་
མཚན་མ་ལ་བརྟེན་ནས་མཚོན་པར་བྱེད་མི་ཐུབ་པས་བྱས་པ་རེད། སྒྱུ་རྩལ་
མཁན་གྱིས་སྒྱུ་རྩལ་གྱི་བྱེད་ཐབས་ལ་བརྟེན་ནས་འཇིག་རྟེན་ཁམས་ཤེས་རྟོགས་
བྱེད་པ་དང་རང་བྱུང་ཁམས་དང་སྤྱི་ཚོགས་ཀྱི་གསར་འཕྲིན་རྣམས་དང་ལེན་
བསྒྱུར་བཅོས་བྱེད་པའི་ཚེ་བསམ་ཡན་དང་འཆར་སྒོ་བྱེད་མཁས་པ་མ་ཟད།
ཞིབ་ཕྲའི་ངང་ནས་སྐད་ཆ་དང་ཡི་གེ། རི་མོ་དང་གཟུགས་བརྙན་སོགས་ཀྱི་
མཚོན་རྟགས་བརྒྱུད་དེ་ རང་བྱུང་ ཁམས་ ཀྱི་ གསར་འཕྲིན་དང་སྤྱི་ཚོགས་ཀྱི་
གསར་འཕྲིན་དེ་དག་བསྐྱར་དུ་ཐོན་པ་དང་། མཚོན་པར་བྱས་ཏེ་རྩོམ་རིག་སྒྱུ་
རྩལ་གྱི་བརྩམས་ཆོས་དེ་དག་བྱུང་བ་ཞིག་ཡིན། དེར་བརྟེན་རྩོམ་རིག་སྒྱུ་རྩལ་
གྱི་བརྩམས་ཆོས་མཐའ་དག་ནི་རྩོམ་རིག་སྒྱུ་རྩལ་གྱི་གསར་འཕྲིན་ཞིག་ཡིན་ཞེས་
པའི་རྒྱུ་མཚན་དེ་ཡིན་ནོ།
558



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
གཉིས་པ། རྩོམ་རིག་སྒྱུ་རྩལ་གསར་འཕྲིན་གྱི་དོན་སྙིང་སྐོར།
རྩོམ་རིག་སྒྱུ་རྩལ་གྱི་གསར་འཕྲིན་ནི་རྩོམ་རིག་གསར་བསྐྲུན་དང་། རྩོམ་
རིག་ཞིབ་འཇུག་བྱེད་རྒྱུའི་ཐད་ལ་དོན་སྙིང་ཆེན་པོ་ལྡན་ཡོད། །
1.གསར་བསྐྲུན་གྱི་རང་བཞིན་ལྡན་པའི་རྩོམ་རིག་སྒྱུ་རྩལ་གྱི་ཤེས་ལྡན་མི་
སྣ་སྐྱེད་བསྲིང་བྱེད་རྒྱུར་དོན་སྙིང་ཆེན་པོ་ལྡན་ཡོད་པ་ཞིག་ཡིན། སྔོན་བྱོན་
མཁས་དབང་རྣམས་ཀྱི་ལྟ་ཚུལ་ལ་གཞིགས་ན་གསར་བསྐྲུན་གྱི་རང་བཞིན་ལྡན་
པའི་ཤེས་ལྡན་མི་སྣ་ཞེས་པ་ནི་མི་སོ་སོར་ནུས་སྟོབས་མི་འདྲ་བ་རེ་ལྡན་ཡོད་པ་སྟེ་
@ཞིབ་འཇུག་བྱེད་པའི་ནུས་ སྟོབས་ཡོད་ པའི་མི་ སྣ་ སྟེ་ གནད་དོན་ལ་ཞིབ་
འཇུག་བྱེད་ཐུབ་ པ་དང་ ཞིབ་འཇུག་གི་ལས་དོན་སྒྲུབ་ཐུབ་ པ། 2 གསར་
གཏོད་དང་གསར་བསྐྲུན་བྱེད་པའི་ནུས་པ་ལྡན་པ། (3) སྒྲིག་འཛུགས་དང་དོ་
དམ་བྱེད་པའི་ནུས་པ་ལྡན་པ། གསར་འཕྲིན་གྱི་གནས་ཚུལ་ཐོབ་ཐུབ་པའི་
ནུས་པ་ལྡན་པ། (5)གཏམ་བཤད་བྱེད་པའི་ནུས་པ་ལྡན་པ། $)རྩོམ་འབྲི་བའི་
ནུས་པ་ལྡན་པ། ) སྤྱི་ཚོགས་ཀྱི་བྱེད་སྒོར་ཞུགས་ཐུབ་པའི་ནུས་པ་ལྡན་པ་
བཅས་ཡིན་ཞིང་དེ་དག་ལ་གསར་བསྐྲུན་གྱི་རང་བཞིན་ལྡན་པའི་མི་སྣ་ཡིན་ཞེས་
བརྗོད། ལྷག་པར་དུ་རྩོམ་རིག་སྒྱུ་རྩལ་གྱི་ཁྱབ་ཁོངས་ནང་དུ་མི་སྣ་དེ་དག་ནི་དེ་
བས་དགོས་མཁོ་ཡོད་པ་ཞིག་ཡིན། ནུས་སྟོབས་དེ་ལྟར་ལྡན་ཡོད་པའི་མི་སྣ་
ཞིག་སྐྱེད་བསྲིང་བྱེད་པའི་སྐབས་སུ་དེ་དག་ནི་གསར་འཕྲིན་དང་ཁ་བྲལ་མི་ཐུབ་
པ་ཞིག་ཡིན་པ་མ་ཟད། རྩོམ་རིག་སྒྱུ་རྩལ་གྱི་ཁྱབ་ཁོངས་ནང་དུ་ནུས་སྟོབས་དེ་
ལྟར་ལྡན་པའི་རྩོམ་རིག་སྒྱུ་རྩལ་གྱི་མི་སྣ་ཞིག་གསོ་སྐྱོང་བྱེད་པའི་སྐབས་སུ་དེ་
བས་ཀྱང་རྩོམ་རིག་སྒྱུ་རྩལ་གྱི་གསར་འཕྲིན་དང་ཁ་བྲལ་མི་ཐུབ་པ་ཞིག་ཡིན་ནོ། །
2. རྩོམ་རིག་སྒྱུ་རྩལ་དེ་ཞབས་འདེགས་ཀྱི་ལས་རིགས་སུ་འཛུགས་བསྐྲུན་
བྱེད་རྒྱུར་གལ་ཆེའི་དོན་སྙིང་ལྡན་ཡོད་པ་ཞིག་ཡིན། དེ་ལྟར་ཅི་འདྲ་བྱས་ཏེ་
559



རྩོམ་རིག་རྣམ་བཤད།
རྩོམ་རིག་སྒྱུ་རྩལ་དེ་ཡང་ཞབས་འདེགས་ཀྱི་ལས་རིགས་སུ་འཛུགས་བསྐྲུན་བྱ་
དགོས་རྒྱུའི་ཐད་ད་ལམ་ལྟ་ཚུལ་མི་འདྲ་བ་སྣ་ཚོགས་པ་ཞིག་མཆིས། འགའ་
རེས་རྩོམ་རིག་སྒྱུ་རྩལ་གྱི་ཁྱབ་ཁོངས་ནང་དུ་གཡོན་ཐལ་གྱི་བསམ་བློར་ངོ་རྒོལ་
དང་གཡོན་ཐལ་གྱི་བསམ་བློའི་དུག་རྐྱེན་གཙང་སེལ་བྱེད་རྒྱུ་དེ་ཡིན་ཞེས་དང༌།
འགའ་རེས་རང་མོས་ཀྱིས་རྩོམ་རིག་གསར་རྩོམ་བྱས་ཆོག་པ་དང༌། ཡང་འགའ་
རེས་འགྲན་རྩོད་བྱེད་རྒྱུ་ལག་ལེན་བྱེད་དགོས་ཞེས་བརྗོད་ལ། འགའ་རེས་རྩོམ་
རིག་སྒྱུ་རྩལ་དེ་ཁེ་ལས་ཅན་དུ་འགྱུར་བ་བྱེད་དགོས་ཞེས་དང་། འགའ་རེས་
གཟིགས་བཟོས་དང་ཉེས་ཆད་ཀྱི་ལམ་ལུགས་གཏན་འབེབས་བྱེད་དགོས་ཞེས་
བརྗོད། གོང་སྨོས་ཀྱི་བརྗོད་དོན་དེ་དག་རྒྱུ་མཚན་ལྡན་པ་ཞིག་ཡིན་པ་སྨོས་ཅི་
དགོས། འོན་ཏེ། རྩོམ་རིག་སྒྱུ་རྩལ་དེ་དངོས་འབྲེལ་ཞབས་ཞུའི་ལས་རིགས་སུ་
འཛུགས་སྐྲུན་བྱ་དགོས་ཚེ། དེ་དག་གི་ནང་ནས་ཤིན་ཏུ་གལ་ཆེ་བ་དང་ཐོག་
མར་བྱ་དགོས་པའི་ལས་ཀ་དེ་ནི་རྩོམ་རིག་སྒྱུ་རྩལ་གྱི་གསར་འཕྲིན་གྱི་ལས་ཀ་
ལེགས་པོ་ཡོང་བ་བྱ་ རྒྱུ་དེ་རང་ཡིན། དཔེར་ན། གློག་ བརྙན་དང་ བརྙན་
འཕྲིན། འཁྲབ་གཞུང་སོགས་ཀྱི་ངོས་ནས་བརྗོད་ན་ཉེ་ལམ་གཟིགས་མོ་བ་རིམ་
བཞིན་ཉུང་དུ་འགྲོ་ཡི་ཡོད་པ་དང་། ཕྱིའི་རྒྱལ་ཁབ་ནས་ཡོང་བའི་གློག་བརྙན་
ལ་གཟིགས་མོ་བ་མང་ཞིང་། རྒྱལ་ནང་ནས་བཏོན་པའི་གློག་བརྙན་ལ་གཟིགས་
མོ་བ་ཉུང་དུ་འགྲོ་ཡི་ཡོད་པ་རེད། གནས་ཚུལ་དེ་འདྲ་ཞིག་ཏུ་འགྱུར་བའི་རྒྱུ་
མཚན་ནི་ཕྱོགས་མང་པོའི་ཐད་ཀྱི་གནད་དོན་དང་འབྲེལ་བ་ཡོད་པ་ཞིག་ཡིན་
རུང༌། གང་ལྟར་ཤིན་ཏུ་གལ་ཆེ་བའི་གནད་དོན་ཞིག་ནི་རྩོམ་རིག་སྒྱུ་རྩལ་གྱི་
གསར་འཕྲིན་ལ་གཙིགས་ཆེན་བྱས་མེད་པ་མ་ཟད། གསར་འཕྲིན་ཤེས་རྟོགས་
ཀྱང་མ་བྱས་པ་དེ་རང་ཡིན། ཉེ་ལམ་རྒྱལ་ཡོངས་ཀྱི་ཁྱོན་དུ་བོད་རིགས་ཀྱི་འཚོ་
བའི་བརྗོད་གཞི་ལྡན་པའི་འཁྲབ་གཞུང་ཅི་ཙམ་ཡོད་པ་དང༌། རྩོམ་པ་པོ་དེ་
དག་གིས་བརྗོད་དོན་ཅི་ཞིག་གསར་རྩོམ་བྱེད་བཞིན་ཡོད་པ། གཟིགས་མོ་བ་
རྣམས་ཀྱིས་ད་ལམ་གློག་བརྙན་ཅི་འདྲ་ཞིག་ལྟ་འདོད་པ་དང་། ཁོ་ཚོའི་རོལ་
560



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
མྱོང་བྱེད་པའི་ཆུ་ཚད་ཅི་འདྲ་ཞིག་གི་ཚད་ཏུ་སླེབས་ཡོད་མེད། གཟིགས་མོ་བ་
རིམ་བཞིན་ཉུང་དུ་འགྲོ་བའི་རྒྱུ་མཚན་གཙོ་བོ་ཅི་ཞིག་ཡིན་མིན་སོགས་ཀྱི་གསར་
འཕྲིན་དེ་དག་ང་ཚོས་ཤེས་རྟོགས་བྱས་མེད་ལ། གནས་ཚུལ་དེ་དག་ལ་གཞིགས་
ཏེ་རྩོམ་རིག་སྒྱུ་རྩལ་གསར་བསྐྲུན་བྱས་མེད་པའི་རྐྱེན་གྱིས་རེད། དེར་བརྟེན་
རྩོམ་རིག་སྒྱུ་རྩལ་གྱི་གསར་འཕྲིན་དེ་ནི་ང་ཚོས་རྩོམ་རིག་སྒྱུ་རྩལ་གྱིས་སྤྱི་ཚོགས་
ལ་ཞབས་འདེགས་ཞུ་ཐུབ་མིན་དང་ཐད་ཀར་འབྲེལ་བ་ཡོད་པའི་གནད་དོན་
ཤིན་ཏུ་གལ་ཆེ་བ་ཞིག་ཡིན། །
3.རྩོམ་རིག་སྒྱུ་རྩལ་བཅོས་བསྒྱུར་བྱེད་རྒྱུར་ཡང་དོན་སྙིང་ཆེན་པོ་ལྡན་
ཡོད་པ་ཞིག་ཡིན། 1984ལོ་ནས་བཟུང་རྒྱལ་ཡོངས་ཁུལ་དུ་གཞི་རྒྱ་ཆེ་བ་དང་
གཏིང་ཟབ་པའི་སྒོ་ནས་བཅོས་སྒྱུར་གྱི་ལས་འགུལ་འགོ་ཚུགས་པ་དང་། བཅོས་
སྒྱུར་བྱེད་པའི་ལས་འགུལ་ནང་གི་རིག་ཚན་གཞན་དང་བསྡུར་ཞིབ་ཅིག་བྱས་ཚེ་
རྩོམ་རིག་སྒྱུ་རྩལ་ཁྱབ་ཁོངས་ནང་དུ་བཅོས་བསྒྱུར་གྱི་ལས་འགུལ་དེ་འཕེལ་རྒྱས་
འགྲོ་འགོར་བ་མ་ཟད། གྲུབ་འབྲས་ཀྱང་མངོན་གསལ་དོད་པོ་ཞིག་ཐོབ་མེད་པ་
རེད། མ་གཞི་རྩོམ་རིག་སྒྱུ་རྩལ་གྱི་ཁྱབ་ཁོངས་དེ་ནི་གནས་ཚུལ་རྙོག་འཛིང་ཆེ་
ལ། ཕྱོགས་མང་པོའི་གནད་དོན་དང་འབྲེལ་བ་ཡོད་པ་དེས་རིག་རྩལ་གྱི་ཁྱབ་
ཁོངས་ནང་དུ་བཅོས་བསྒྱུར་ཅུང་འགོར་བའི་རྒྱུ་མཚན་ཞིག་ཡིན་སྲིད། འོན་ཏེ་
ཤིན་ཏུ་གལ་འགངས་ཆེ་བའི་ རྒྱུ་མཚན་གཙོ་བོ་ཞིག་ནི་རྩོམ་རིག་སྒྱུ་རྩལ་ གྱི་
གསར་འཕྲིན་གྱི་ལས་ཀ་བྱེད་རྒྱུ་དེ་ནི་ཤིན་ཏུ་ཞན་པའི་རྐྱེན་གྱིས་རེད། དཔེར་
ན། རྩོམ་རིག་ཁྱབ་ཁོངས་ནང་དུ་དོན་དམ་གནད་དོན་ཅི་འདྲ་ཞིག་ལྷག་ཡོད་
པ་དང༌། འཕེལ་རྒྱས་འགྲོ་འགོར་བའི་ རྒྱུ་མཚན་ གཙོ་བོ་ ཅི་ ཞིག་ ཡིན་ནམ།
ཐོག་མར་གནད་དོན་ཅི་ཞིག་ལ་བཅོས་བསྒྱུར་བྱེད་དགོས་པ། བཅོས་བསྒྱུར་
བྱེད་རྒྱུར་གཙོ་བོའི་བཀག་རྒྱ་ཅི་ཞིག་གནས་ཡོད་པ། རིག་རྩལ་ལས་རིགས་ཐོག་
གི་མི་རྣམས་ཀྱི་གསར་འཕྲིན་གྱི་ལས་ཀ་བྱེད་རྒྱུ་དེ་བས་ཀྱང་ཞན་པ་ཞིག་ཡིན།
དོན་དངོས་ཐོག་གནད་དོན་དེ་དག་ཤེས་རྟོགས་ལེགས་པོ་ཞིག་བྱས་མེད་ཚེ་རིག་
561



རྩོམ་རིག་རྣམ་བཤད།
རྩལ་ལ་བཅོས་བསྒྱུར་བྱེད་དགོས་ཞེས་པ་དེ་ཡང་སྐད་ཆ་སྟོང་བཤད་ཙམ་དུ་ཟད།
གལ་སྲིད་རིག་རྩལ་གྱི་གསར་འཕྲིན་གྱི་ལས་ཀ་ལེགས་པོ་ཞིག་མི་བྱེད་པ་དང་།
གསར་འཕྲིན་བེད་སྤྱོད་དང་ཤེས་རྟོགས་ལེགས་པོ་ཞིག་བྱེད་མི་ཐུབ་ཚེ། གྲུབ་
འབྲས་ཆེན་པོ་ཞིག་ནི་དེ་བས་ཀྱང་ཐོབ་མི་ཐུབ། །
4. རྩོམ་རིག་སྒྱུ་རྩལ་ལ་དགའ་ཞེན་ཆེ་བའི་མི་རྣམས་ལ་ཡང་དོན་སྙིང་
ཆེན་པོ་ལྡན་ཡོད་པ་ཞིག་ཡིན། ཉེ་ལམ་ནི་ཤེས་བྱའི་ཀློང་རྡོལ་བའི་དུས་རབས་
ཤིག་ཡིན་ཞིང་། དཔེ་དེབ་གསར་པ་དང་དུས་དེབ་གསར་པ། གློག་བརྙན་
གསར་པ་སོགས་རིམ་བྱུང་དུ་ཐོན་ཏེ་བལྟས་ན་བལྟས་ཚར་ཐབས་མེད་ལ་དུས་
ཚོད་མང་པོ་དེ་འདྲ་ཡང་ཡོང་ཁག་པོ་ཞིག་ཡིན། དེ་ལྟར་ཕུལ་བྱུང་དང་སྤུས་
ཚད་ལ་གཞིགས་ཏེ་ལྟ་ཀློག་དང་དགོས་མཁོར་གཞིགས་ཏེ་གཟིགས་ཞིབ་བྱེད་
པའི་དགོས་པ་བྱུང་ལ་ “ ཕུལ་བྱུང་” དང་“ དགོས་མཁོར་” གཞིགས་ཏེ་ལྟ་ཀློག་
བྱེད་དགོས་ན་ངེས་པར་དུ་གསར་འཕྲིན་བེད་སྤྱོད་བྱེད་ཤེས་པ་བྱས་ཏེ་དཀར་
ཆག་དང་ཟུར་བཀོལ་དཀར་ཆག་ནང་དོན་བསྡུས་བརྗོད། འདེམས་བསྒྲིགས་
བྱས་པའི་ནང་དོན་སོགས་ནས་རང་ཉིད་ཀྱི་དགོས་མཁོ་ཐོབ་ཐབས་བྱེད་དགོས།
རྩོམ་རིག་སྒྱུ་རྩལ་ལ་དགའ་བའི་མི་ཞིག་གིས་གལ་སྲིད་གསར་འཕྲིན་ཤེས་རྟོགས་
དང་བེད་སྤྱོད་བྱེད་མི་ཤེས་ཚེ། དེའི་རིག་རྩལ་གྱི་ཤེས་རྒྱ་ཆུང་བ་ཞིག་ཡོང་རྒྱུ་
ཡིན་རྐྱེན་ངེས་པར་དུ་དེང་རབས་ཀྱི་ལག་ཆར་བརྟེན་ཏེ་སློབ་སྦྱོང་བྱེད་དགོས།
དེ་མིན་རིག་རྩལ་གྱི་གསར་འཕྲིན་ཁོང་ཆུད་དང་སློབ་སྦྱོང་བྱས་ཚེ་རིག་རྩལ་ལས་
དོན་པས་རང་ཉིད་ཀྱི་རིག་རྩལ་བྱང་ཚད་གོང་མཐོར་གཏོང་རྒྱུའི་ཐད་རོགས་
རམ་གྱི་ནུས་པ་ཐོན་ཐུབ་པ་ཞིག་ཡིན། དེ་སྔོན་རིག་རྩལ་གྱི་བྱང་ཚད་གོང་
མཐོར་གཏོང་དགོས་པ་པ་དང་གཅིག་འཚོ་བའི་ལག་ལེན་ཕུན་སུམ་ཚོགས་སུ་
གཏོང་དགོས་པ་དང་གཉིས། སྒྱུ་རྩལ་གྱི་བྱང་ཚད་ལ་ཤུགས་སྣོན་རྒྱག་དགོས་པ་
དང་གསུམ་བཅས་ཡིན། འོན་ཀྱང་ང་ཚོས་ཤིན་ཏུ་གལ་འགངས་ཆེ་བའི་ཆ་རྐྱེན་
ཞིག་ལ་གཙིགས་ཆེན་བྱས་མེད་པ་སྟེ་རྩོམ་རིག་སྒྱུ་རྩལ་གྱི་གསར་འཕྲིན་ཁོར་ཡུག་
562



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ལེགས་པོ་ཞིག་ཡོད་དགོས་པ་མ་ཟད། ད་དུང་ཕྱོགས་མང་པོའི་ཐད་ཀྱི་གསར་
འཕྲིན་ཤེས་རྟོགས་དང་ཁོང་དུ་ཆུད་པ་བྱེད་དགོས། དེ་ལྟར་ཉེ་ལམ་གྱི་གནས་
ཚུལ་འོག་ཏུ་རིག་རྩལ་ལས་དོན་པ་ཚོས་རིག་རྩལ་གྱི་གསར་འཕྲིན་སློབ་སྦྱོང་དང་
ཤེས་རྟོགས་བེད་སྤྱོད་བྱེད་རྒྱུ་ནི་མེད་ན་མི་འགྲིག་པའི་ཆ་རྐྱེན་གལ་ཆེ་བ་ཞིག་
དང་། རིག་རྩལ་པ་ཞིག་ལ་ངེས་པར་དུ་ཡོད་དགོས་པའི་ཤེས་བྱ་ཞིག་ཏུ་རྩིས་
དགོས་པ་ཞིག་ཡིན་ནོ།
གསུམ་པ། བོད་རིགས་ཀྱི་རྩོམ་རིག་སྒྱུ་རྩལ་གསར་
བསྐྲུན་དང་གསར་འཕྲིན་གྱི་འབྲེལ་བའི་སྐོར།
རང་བྱུང་ཁམས་སུ་གནས་པའི་སྐྱེ་ལྡན་གྱི་ཀྱི་དངོས་པོ་དང་སྐྱེ་མེད་ཀྱི་
དངོས་རྫས། སྲོག་ལྡན་དང་སྲོག་མེད་མཐའ་དག་གིས་བརྡ་ཕྲིན་རྒྱུན་ཆད་མེད་
པར་མངོན་ཡོང་གི་ཡོད་པ་དང༌། ང་ཚོས་གསར་འཕྲིན་དེ་དག་ལ་རང་བྱུང་
ཁམས་ཀྱི་གསར་འཕྲིན་ཞེས་བརྗོད་ཆོག་ལ། ཡང་མིའི་རིགས་ཀྱི་སྤྱི་ཚོགས་ནང་
དུ་ཕན་ཚུན་འགྲོ་འོང་དང་འབྲེལ་གཏུགས་བྱེད་པའི་ནང་དུ་རྒྱུན་མི་ཆད་པར་
དུས་དང་རྣམ་པ་ཀུན་དུ་གསར་འཕྲིན་ཇི་སྙེད་ཅིག་གཏོང་ལེན་བྱེད་ཀྱི་ཡོད་པ་
དེར་ང་ཚོས་སྤྱི་ཚོགས་ཀྱི་གསར་འཕྲིན་ཞེས་བརྗོད་ཆོག་གསར་འཕྲིན་དེ་གཉིས་
ནི་སྤྱད་ན་རྫོགས་མཐའ་མེད་པ་དང་བླངས་ན་མུ་མཐའ་མི་མངོན་པའི་གསར་
འཕྲིན་གྱི་འབྱུང་ཁུངས་དང་བང་མཛོད་གཅིག་ཡིན་ལ་མི་ཚང་མ་སྐྱེས་མ་ཐག་
ནས་བཟུང་རང་ཉིད་ཀྱིས་གསར་འཕྲིན་གྱི་བང་མཛོད་དེའི་ནང་ནས་རྒྱུན་ཆད་
མེད་པར་གསར་འཕྲིན་དང་ལེན་བྱེད་ཀྱི་ཡོད་པ་མ་ཟད། རང་ཉིད་ནས་འདོན་
སྤྲོད་བྱས་པའི་གསར་འཕྲིན་དེ་དག་ཡང་གསར་འཕྲིན་གྱི་བང་མཛོད་དེ་དག་
དང་འདྲེས་ པར་ བྱེད་ པ་ དང་། ཕན་ ཚུན་ བརྗེ་ རེས་ བཅས་ བྱེད་ ཀྱི་ ཡོད།
563



རྩོམ་རིག་རྣམ་བཤད།
དཔེར་ན། ཕྲུ་གུ་བཙས་མ་ཐག་ཏུ་ངུ་སྒྲ་དང་པོ་བཏོན་པ་དེ་ནི་ཕྱི་རོལ་ཡུལ་གྱི་
གསར་འཕྲིན་དང་ལེན་བྱས་རྟིང་གི་གསར་འཕྲིན་དང་པོ་དེ་ཡིན་ཞེས་བརྗོད་
ཆོག་ལ་མི་རྣམས་དང་གསར་འཕྲིན་བརྗེ་རེས་ཐོག་མ་བྱས་པ་ཡང་ཡིན། མི་
རྣམས་རིམ་བཞིན་ནར་སོན་པའི་དུས་རིམ་གྱི་ནང་དུ་རང་བྱུང་ཁམས་དང་སྤྱི་
ཚོགས་ཀྱི་གསར་འཕྲིན་དང་ལེན་བྱེད་རྒྱུ་དེ་རིམ་བཞིན་མང་དུ་འགྲོ་ཡི་ཡོད་ལ།
རང་ཉིད་ཀྱི་ཀླད་པའི་ནང་དུ་ཡང་གསར་འཕྲིན་གྱི་བང་མཛོད་ཆུང་ངུ་ཞིག་རིམ་
བཞིན་གྲུབ་ཀྱི་ཡོད། གོང་སྨོས་དེ་དག་ནི་མི་རྣམས་ཀྱི་ཐུན་མོང་བའི་སྤྱིའི་སྣང་
ཚུལ་དེ་ཡིན། རྩོམ་པ་པོ་དང་སྒྱུ་རྩལ་པ་རྣམས་སྤྱིའི་མི་དང་མི་འདྲ་བའི་ཁྱད་
ཆོས་ཤིག་ནི་ཁོ་ཚོས་རྟག་པར་གསར་འཕྲིན་དེ་དག་གི་ནང་ནས་གཟུགས་སྣང་
ཅུང་ཆེ་བའི་གསར་འཕྲིན་དེ་དག་དང་ལེན་བྱེད་ཀྱི་ཡོད་རྐྱེན་ཁོ་ཚོའི་བསམ་བློའི་
ནང་དུ་གསོག་འཇོག་བྱས་པའི་གཟུགས་སྣང་གི་གསར་འཕྲིན་དེ་དག་མི་གཞན་
ལས་མང་བ་ཡོད། འོན་ཏེ་དེ་དག་སྒྱུ་རྩལ་གྱི་རྩོམ་རིག་ཅིག་མ་ཡིན། བརྩམས་
ཆོས་ཤིག་གྲུབ་པར་བྱེད་པའི་ནང་དུ་རྩོམ་པ་པོས་སྒྱུ་རྩལ་གྱི་ཐོག་ནས་རང་ཉིད་
ཀྱི་མཐོང་ཐོས་དེ་དག་ལ་བསྡུར་ཞིབ་དང་གདམ་གསེས་འདོར་ལེན། བཞུ་སྦྱང་།
དྲང་ཟོལ་ཟུང་འབྲེལ་བཅས་བྱེད་ཀྱི་ཡོད་པ་མ་ཟད། རང་གི་བསམ་བློའི་ནང་
གསོག་འཇོག་བྱས་པའི་གསར་འཕྲིན་ཡོད་ཚད་ལ་ཞིབ་ཕྲའི་དཔྱད་བསྡུར་ཡང་
བྱེད་ཀྱི་ཡོད། དཔེར་ན། སྐད་ཆ་གསོག་འཇོག་བྱེད་རྒྱུ་ཁོ་ནར་མཚོན་ན་ཡང་
གྲགས་ཅན་གྱི་རྩོམ་པ་པོ་མང་པོས་ཐོག་མར་སྐད་ཆ་ཇི་སྙེད་ཅིག་གསོག་འཇོག་
བྱེད་ཀྱི་ཡོད་པ་རེད། སྐུ་ཞབས་ལུའུ་ཞུན་གྱིས་“ ངས་བལྟས་ན་ཐོག་མར་རྩོམ་
མཁན་གྱིས་ཤེས་ལ་མི་ཤེས་པའི་ཡི་གེ་རྣམས་དོར་ཞིང་མི་གསོན་པོའི་ཁ་ནང་
ནས་སྐྱེས་སྟོབས་ཡོད་པའི་མིང་ཚིག་བསྡུས་ཏེ་ཤོག་སྟེང་དུ་འགོད་དགོས་(《ཡི་
གེ་སློབ་ཚེ་ཐམ་ཐོམ་ངང་ནས་རྩོམ་》)ཞེས་གསུངས་ལ། ལའོ་ཧྲེས་“འཚོ་བའི་
ནང་ནས་སྐད་ཆ་བཙལ་ན་སྐད་ཆ་ལ་རྩ་བ་ཡོད་པར་གྱུར། ཡིག་ཐོག་ནས་སྐད་
ཆ་བཙལ་ན་སྐད་ཆ་དེ་རྒྱུན་ཁོ་ན་ཙམ་དུ་ཟད་ཅིང་རྣག་ཐོག་གཙག་འཁེལ་གྱི་
564



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ཚུལ་བཞིན་རྩ་བ་འཛིན་མི་ཐུབ་བོ་”(《ངས་སྐད་ཆ་ཇི་ལྟར་སྦྱངས་པ་ཡིན་》）
ཞེས་གསུངས་ཡོད། རྩོམ་པ་པོ་རྣམས་ཀྱིས་སྐད་ཆ་གསོག་འཇོག་བྱེད་པའི་སྤྱིའི་
ཉམས་མྱོང་ལ་བལྟས་ཚེ་ནམ་ཡིན་ཡང་སྒྲུང་གཏམ་སྐད་ཆའི་རྒྱུ་ཆ་འཚོལ་སྒྲིག་
བྱེད་ཀྱི་ཡོད་པ་དང་གཅིག་རྒྱལ་ཁབ་ཕྱི་ནང་དུ་བྱུང་བའི་གནའ་དེང་གཉིས་ཀྱི་
རྩོམ་རིག་བརྩམས་ཆོས་ཕུལ་བྱུང་ཅན་དང་ཚན་རིག་ཆེད་རྩོམ་དག་ནན་ཏན་
གྱིས་ལྟ་ཀློག་བྱེད་ཀྱི་ཡོད་པ་དང་གཉིས། མང་ཚོགས་དང་འཚོ་བར་འདྲིས་པ་
བྱེད་རྒྱུ་དང་གསུམ་བཅས་ཡིན་པ་མ་ཟད། ཁོ་ཚོས་སྐད་ཆ་གསོག་འཇོག་དང་
སློབ་སྦྱོང་བྱས་ནས་སྐད་ཆ་དེ་དག་བཞུ་སྦྱང་ཡང་བྱེད་ཀྱི་ཡོད། གནའ་མིའི་
གཏམ་ལ་“ཚིག་རྐང་གཉིས་ཙམ་ལོ་ངོ་གསུམ་གྱིས་གྲུབ། ཀློག་བཞིན་གདོང་ལ་
དགའ་བའི་མཆི་མ་ཁེངས་” ཞེས་པའི་དཔེ་ལྟར་སྙིང་རུས་ཆེན་པོས་མིང་ཚིག་
འདེམས་བསྲེས་ དང༌ བདར་ ཤ་ གཅོད་ པ། ཡང་ ཡང་ ཀློག་ འདོན་ བྱེད་ པ།
གཞན་ལ་ཀློག་འདོན་དང་བཀའ་འདྲི་ཞུ་བ་བཅས་བྱས་ཏེ་བརྩམས་སྒྲུང་གི་སྐད་
ཆ་དེ་དག་གིས་མི་སྣའི་བརྩེ་དུང་མངོན་པར་སྟོན་ཐུབ་པ་དང་། བྱུང་རིམ་ཐོར་
ཆགས་སུ་འགྲེམ་ཐུབ་པ། བརྗོད་དོན་གསལ་བར་མཚོན་ཐུབ་པ་བྱས་ཏེ་ཕལ་པ་
ཡིན་ཡང་ངོ་མཚར་ཆེ་ལ་རྒྱུན་མཐོང་ཡིན་ཡང་གཟི་དཔལ་ངོམས་པ་དང་རྙིང་
ཤས་ཆེ་ཡང་སྐྱེས་སྟོབས་རྒྱས་པ། བབ་ཆགས་ཡིན་ཡང་ཁྱད་ཆོས་སྟོན་ཐུབ་པའི་
ཚད་དུ་སླེབས་པ་བྱེད་ཀྱི་ཡོད་པ་རེད། གནའ་བོའི་དུས་སུ་རྩོམ་པ་པོ་ཞིག་གིས་
སྒོ་བརྒྱབ་སྟེ་རང་ཉིད་ཀྱི་ལོ་རྒྱུས་དང་མྱོང་ཚོར་རྩོམ་འབྲི་བྱེད་ཀྱི་ཡོད་པ་མ་ཟད།
སྤྱི་ཚོགས་ཁྱོན་ཡོངས་ཀྱི་གསར་འཕྲིན་ཤེས་རྟོགས་མ་བྱས་ཀྱང་དགོས་པ་དེ་ཙམ་
མེད་པ་ཞིག་ཡིན། འོན་ཀྱང་དེང་རབས་སྤྱི་ཚོགས་ཀྱི་ནང་དུ་རྩོམ་པ་པོ་དང་སྒྱུ་
རྩལ་པ་ཚོས་གསར་འཕྲིན་དེ་དག་ཤེས་རྟོགས་མ་བྱེད་རང་བྱེད་ཀྱི་གནས་སུ་གྱུར་
ཡོད། རྩོམ་པ་པོ་ཞིག་གིས་སྒོ་བརྒྱབ་སྟེ་བརྩམས་ཆོས་འགའ་རེས་གྲུབ་ཡོད་པའི་
དབང་དུ་བཏང་ཡོད་ནའང་བརྩམས་ཆོས་དེ་དག་གིས་མི་རྣམས་ཀྱི་བསམ་པའི་
དགོས་མཁོ་བསྐོང་མི་ཐུབ་ལ་ ཉིན་བཞིན་འཕེལ་རྒྱས་འགྲོ་བཞིན་ པའི་ དུས་
565



རྩོམ་རིག་རྣམ་བཤད།།
!
རབས་ཀྱི་སྙིང་སྟོབས་དང་། རྩོམ་རིག་སྒྱུ་རྩལ་གྱི་བསམ་བློའི་རླབས་རྒྱུན་དང༌།
ཀློག་པ་པོའི་མཛེས་དཔྱོད་ཀྱི་ཕུགས་བསམ་དང་ཁ་བྲལ་ན་སྤྱི་ཚོགས་ཀྱི་ཐོག་ཏུ་
དགའ་བསུ་ཐོབ་མི་ཐུབ་བོ། འོ་ན་རྩོམ་རིག་གསར་རྩོམ་བྱེད་རྒྱུར་ངེས་པར་དུ་
གསར་འཕྲིན་ཤེས་རྟོགས་བྱེད་པའི་དགོས་པ་དང་ཕན་ཡོན་ཅི་ཞིག་ཡོད་ཅེ་ན། །
1. རྩོམ་པ་པོས་ངེས་པར་དུ་རྩོམ་རིག་གསར་རྩོམ་གྱི་ཁྱབ་ཁོངས་ནང་དུ་
བརྗོད་བྱའི་བསྟན་དོན་ གྱི་འཕེལ་རྒྱས་དང་ ནང་ དོན་ འཕེལ་ རྒྱས་ གྱི་ གསར་
འཕྲིན་དེ་དག་ངེས་པར་དུ་ཤེས་རྟོགས་བྱེད་དགོས། ཉེ་ལམ་བོད་རིགས་ཀྱི་རྩོམ་
རིག་གསར་རྩོམ་བྱེད་པའི་ནང་དུ་རྟག་པར་བརྩམས་ཆོས་འགའ་ཤས་ཀྱི་བརྗོད་
དོན་དེང་མི་སྣའི་སེམས་ཁམས། བརྩམས་སྒྲུང་གི་བྱུང་རིམ་དང་སྒྲིག་བཀོད་
བྱེད་སྟངས་སོགས་ཕན་ཚུན་ཤིན་ཏུ་འདྲ་བ་ཞིག་ཡོད། དེའི་རྒྱུ་མཚན་ནི་རྩོམ་
པ་པོ་རང་ཉིད་ལ་ཐུན་མོང་མ་ཡིན་པའི་གསར་རྩོམ་གྱི་རང་གཤིས་དེ་ཙམ་མེད་
པ་མ་ཟད། ཤིན་ཏུ་གལ་ཆེ་བའི་རྒྱུ་རྐྱེན་ཞིག་ནི་རྩོམ་རིག་གསར་རྩོམ་བྱེད་པའི་
ཁྱབ་ཁོངས་ནང་གི་བརྗོད་བྱའི་བསྟན་དོན་འཕེལ་རྒྱས་སྐོར་གྱི་གསར་འཕྲིན་དེ་
དག་ཤེས་རྟོགས་བྱས་མེད་པ་རང་ཡིན། རྩོམ་རིག་ལོ་རྒྱུས་ཀྱི་དེབ་ཐེར་ཞིག་ལ་
མཚོན་ན་དོན་སྙིང་ངེས་ཅན་ཞིག་གི་ཐོག་ནས་དེ་ནི་རྩོམ་རིག་གི་བརྗོད་བྱའི་
བསྟན་དོན་གྱི་ལོ་རྒྱུས་ཤིག་ཡིན་ཞེས་བརྗོད་ན་མི་འགྲིག་པ་མེད། རྩོམ་རིག་
འཕེལ་རྒྱས་ཀྱི་ལོ་ རྒྱུས་ཐོག་ཏུ་སྤྱི་ཚོགས་འཕེལ་རྒྱས་ལ་གཞིགས་ཏེ་བརྗོད་བྱ་
གསར་པ་ཇི་སྙེད་ཅིག་ཐོན་གྱི་ཡོད་པ་མ་ཟད། དེ་དག་གིས་ཀློག་པ་པོའི་སྤྲོ་སྣང་
འཕེལ་ཐུབ་ པ་ཞིག་ཡོང་གི་ཡོད། “ མི་ བཞི་ངན་ རེངས་” གཏོར་ རྗེས་ བོད་
རིགས་ཀྱི་རྩོམ་རིག་སྒྱུ་རྩལ་དེ་འཕེལ་རྒྱས་གསར་པ་ཞིག་ཏུ་འགོ་ཚུགས་པ་དང་
སྐབས་དེར་མི་རྣམས་ཀྱིས་ལྟ་འདོད་ཅིང་ཉན་སྤྲོ་བ་ནི་གཏམ་རྒྱུད་དང་དམངས་
ཁྲོད་ཀྱི་གཏམ་རྒྱུད་དག་ཡིན་ཞིང་། དུས་སྐབས་དེའི་ཆ་རྐྱེན་འོག་ཏུ་“ རྒྱལ་པོ་
དང་བློན་པོ་” “ རི་བོང་དང་སེང་གེ་” སོགས་ཀྱི་བརྗོད་བྱ་ལྡན་པའི་བརྩམས་
ཆོས་ཇི་སྙེད་ཅིག་ཐོན་ཡོད་པ་རེད། ཕྱོགས་གཅིག་ནས་བོད་རིགས་ཀྱི་སྲོལ་རྒྱུན་
566



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
རྩོམ་རིག་སླར་གསོ་དང་མྱུར་སྐྱོབ། རྒྱུན་འཛིན་བཅས་བྱེད་རྒྱུར་ཁ་ཚ་དགོས་
གཏུགས་ཀྱི་ཕན་ཡོན་ལྡན་ལ། ཕྱོགས་གཞན་ཞིག་ནས་མི་རིགས་རེ་རེའི་བསམ་
པའི་མོས་པ་དང་དགའ་ཕྱོགས་ནི་མི་རིགས་དེའི་རྒྱུན་རིང་གི་ལག་ལེན་ཁྲོད་ནས་
རིམ་བཞིན་སྲོལ་ཆགས་ཤིང་མི་རྣམས་ཀྱི་ཡིད་ཁམས་སུ་མཛེས་དཔྱོད་ཀྱི་ལོངས་
སྤྱོད་བྱེད་ཐུབ་པ་དེ་རེད། ཐོ་ཅིན་གྱིས་“མི་རིགས་རེ་རེ་ལ་རང་ཉིད་ཀྱི་སྲོལ་
རྒྱུན་དུ་གྱུར་པའི་སྒྱུ་རྩལ་གྱི་དགའ་ཁ་འཁྱེར་ཕྱོགས་ཤིག་ཡོད་པ་རེད། རང་
རེའི་ཀྲུང་གོའི་ལྟད་མོ་བ་རྣམས་ལ་མཚོན་ན་ཕལ་ཆེར་མགོ་འཇུག་ལྡན་ཞིང་
ཆགས་སྡང་གསལ་བ། བརྩེ་དུང་ཤུགས་དྲག་པ། གོ་རིམ་གསལ་བ། འགལ་
བ་ཛ་དྲག་པ། ཚིག་དོན་གཉིས་ཀ་ལྡན་པའི་བརྩམས་ཆོས་ལ་དགའ་ཞིང་དད་
པས་ང་ཚོས་རང་ཉིད་ཀྱི་ཁྱད་ཆོས་དེ་ཉིད་འཛིན་སྤེལ་ལེགས་པོ་བྱེད་པར་རིགས་
སོ”ཞེས་གསུངས་པ་ལྟར། སྐབས་དེར་བོད་རིགས་ཀྱི་རྩོམ་རིག་སྒྱུ་རྩལ་དེ་སྟོང་
ལ་ཉེ་བའི་དུས་ཤིག་ཏུ་སླེབས་ཡོད་རྐྱེན་གཏམ་རྒྱུད་དེ་དག་གིས་མི་རྣམས་ཀྱི་སྤྲོ་
བ་འཕེལ་ཐུབ་པ་ཞིག་བྱུང་ཡོད། མི་རིགས་གང་དང་གང་ལའང་རང་ལ་རིམ་
པར་བརྒྱུད་ཅིང་བརྟན་ཆགས་སུ་གྱུར་པའི་དགའ་ཁ་འཁྱེར་ཕྱོགས་དང་མོས་པ་
ངེས་ཅན་ཞིག་ཡོད་རུང༌། དེ་དག་ནི་སྔར་ནས་ད་བར་དུ་འགྱུར་མེད་རྟག་པ་
ཞིག་མ་ཡིན་པར་སྤྱི་ཚོགས་འཕེལ་རྒྱས་ལ་གཞིགས་ཏེ་འགྱུར་ལྡོག་འགྲོ་བཞིན་
ཡོད། དེར་བརྟེན་ད་ལམ་རྩོམ་རིག་གི་བརྩམས་ཆོས་ཅུང་ཕུན་སུམ་ཚོགས་པའི་
གནས་ཚུལ་འོག་ཏུ་བརྗོད་དོན་དེ་ཁོ་ན་རྩོམ་འབྲི་མཛད་ཚེ་མི་རྣམས་ཀྱི་སྤྲོ་བ་
འཕེལ་ཐུབ་པ་ཞིག་མ་ཡིན།རྒྱུ་མཚན་དེ་དག་ལ་བརྟེན་ནས་རྩོམ་པ་པོས་དུས་
ཚོད་ངེས་ཅན་ཞིག་གི་ནང་དུ་རྩོམ་རིག་ཁྱབ་ཁོང་ནང་དུ་བརྗོད་བྱའི་བསྟན་དོན་
འཕེལ་རྒྱས་ཀྱི་གསར་འཕྲིན་དེ་དག་ངེས་པར་དུ་ཤེས་རྟོགས་བྱ་དགོས་པ་ཞིག་
ཡིན་ནོ། །
2. རྩོམ་པ་པོ་དང་སྒྱུ་རྩལ་པ་རྣམས་ཀྱིས་རྩོམ་རིག་གི་བསམ་པའི་རླབས་
རྒྱུན་གྱི་གསར་འཕྲིན་དེ་དག་ངེས་པར་དུ་ཤེས་རྟོགས་བྱེད་དགོས། རྩོམ་རིག་སྒྱུ་
567



རྩོམ་རིག་རྣམ་བཤད།
རྩལ་གྱི་བསམ་པའི་རླབས་རྒྱུན་དེ་སྤྱི་ཚོགས་ཁྱོན་ཡོངས་ཀྱི་བསམ་པའི་རླབས་
རྒྱུན་གྱི་ཆ་ཤས་ཤིག་ཡིན་རུང༌། རྩོམ་རིག་སྒྱུ་རྩལ་གྱི་བསམ་པའི་རླབས་རྒྱུན་ལ་
ཡང་དམིགས་བསལ་གྱི་རང་བཞིན་ལྡན་ཡོད་པ་མ་ཟད། དེའི་ནང་དུ་ཀློག་པ་
པོ་དང་། གཟིགས་མོ་བ། རྩོམ་པ་པོའི་སྤྱི་ཚོགས་ཀྱི་སེམས་ཁམས་མཚོན་ཡོད་
པ་ཞིག་ཡིན། ལོ་རྒྱུས་ཐོག་ཏུ་ཤིན་ཏུ་གྲགས་ཆེ་བའི་རྩོམ་པ་པོ་དེ་དག་གིས་རྟག་
པར་ཡར་ཐོན་གྱི་རྩོམ་རིག་སྒྱུ་རྩལ་གྱི་བསམ་པའི་རླབས་རྒྱུན་དང་མཉམ་དུ་
འདྲེས་པར་བྱས་ཏེ་སྐབས་དེའི་སྤྱི་ཚོགས་ཀྱི་འཕེལ་རྒྱས་དང་ཡར་ཐོན་གྱི་བསམ་
པ་དེ་དག་མཚོན་པར་བྱས་ཡོད་རྐྱེན། རྩོམ་རིག་གི་ལོ་ རྒྱུས་ ཐོག་ ཏུ་ཁོ་ཚོའི་
མཛད་རྗེས་དང་རྩོམ་རིག་དེ་དག་མཐོང་རྒྱུ་ཡོད་པ་ཞིག་ཡིན། དེར་བརྟེན་རྩོམ་
པ་པོ་ཞིག་ལ་མཚོན་ན། ངེས་པར་དུ་ཉེ་ལམ་རྩོམ་རིག་སྒྱུ་རྩལ་གྱི་ཁྱབ་ཁོངས་
ནང་དུ་བསམ་པའི་རླབས་རྒྱུན་ཅི་འདྲ་ཞིག་གསར་ཐོན་བྱས་ཡོད་པ་དང༌། དེ་
དག་གི་ནང་ནས་ཡར་ཐོན་གྱི་བསམ་པའི་རླབས་རྒྱུན་ཅི་འདྲ་ཞིག་ཡིན་དང་།
ཅི་འདྲ་ཞིག་རྗེས་ལུས་དང་རྙིང་ཞེན་བག་ཁུམས་ཡིན་སོགས་ཀྱི་གནས་ཚུལ་ཤེས་
རྟོགས་བྱས་ཏེ་རང་ཉིད་ཀྱིས་ག་རེར་བརྩི་སྲུང་བྱེད་དང་ག་རེར་འགོག་རྒོལ་བྱ་
རྒྱུའི་རྣམ་འགྱུར་ཐག་གཅོད་བྱ་དགོས། དེ་ལྟར་བྱས་ཚེ་གཞི་ནས་དུས་རབས་ཀྱི་
རྗེས་སུ་མི་ལུས་པ་དང་རྗེས་ལུས་ཀྱི་བསམ་པའི་རླབས་རྒྱུན་གྱིས་རང་ཉིད་མགོ་
བོ་རྨོངས་པ་ཞིག་ཡོང་མི་ཐུབ་པ་དེ་ཡིན། རྩོམ་རིག་གི་བསམ་པའི་རླབས་རྒྱུན་
གསར་པ་ཞིག་འབྱུང་སྐབས་གང་ལྟར་དེ་དང་མཚུངས་པར་གསར་འཕྲིན་ཡང་
ཡོང་གི་ཡོད་པ་དང་གནད་དོན་ནི་རྩོམ་པ་པོ་འགའ་རེས་གསར་འཕྲིན་དེ་དག་
ལ་དོ་ནན་བྱེད་ཀྱི་ཡོད་པ་དང་འགའ་རེས་དོ་ནན་བྱེད་ཀྱི་མེད་པ་དེ་རེད། །
3.རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་རྩོམ་རིག་གི་ཡིད་
ཤེས་གསར་པ་དང་། སྒྱུ་རྩལ་གྱི་རྣམ་པ་གསར་པ། མཚོན་བྱེད་ཀྱི་ཐབས་ཤེས་
གསར་པ་སོགས་ཀྱི་གསར་འཕྲིན་དེ་དག་ཤེས་རྟོགས་བྱེད་དགོས་པ་ཞིག་ཡིན།
བྱ་འཕུར་བ་བཞིན་དུ་འཕེལ་རྒྱས་འགྲོ་བཞིན་པའི་དུས་རབས་ཀྱི་ནང་དུ་རྩོམ་
568



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
རིག་གི་ལྟ་ཚུལ་དང་ཡིད་ཤེས་ལ་འཕོ་འགྱུར་འགྲོ་རྒྱུ་དེ་ཡང་ཤིན་ཏུ་མགྱོགས་པོ་
ཞིག་ཡིན། དེ་ལྟར་རྩོམ་པ་པོ་དང་སྒྱུ་རྩལ་པས་ངེས་པར་དུ་རྩོམ་རིག་སྒྱུ་རྩལ་གྱི་
ཡིད་ཤེས་སམ་ལྟ་ཚུལ་འཕོ་འགྱུར་འགྲོ་བའི་གསར་འཕྲིན་དེ་དག་ཤེས་རྟོགས་
དང་གཙིགས་ཆེན་བྱེད་དགོས་པ་ཞིག་ཡིན།
4. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་ཀློག་པ་པོ་དང་
གཟིགས་མོ་བ་རྣམས་ཀྱི་ནང་ནས་ཡོང་བའི་རྩོམ་རིག་སྒྱུ་རྩལ་གྱི་གསར་འཕྲིན་དེ་
དག་ཤེས་རྟོགས་བྱེད་དགོས། ཀློག་པ་པོ་དང་གཟིགས་མོ་བ་རྣམས་ཀྱིས་མཛེས་
དཔྱོད་ཀྱི་སྤྲོ་སྣང་དང་། མཛེས་དཔྱོད་ཀྱི་ཕུགས་བསམ། བློ་ཁ་ཁྱེར་ཕྱོགས་
སོགས་དུས་རབས་མི་འདྲ་བ་དང་དུས་ཚོད་མི་འདྲ་བའི་ནང་དུ་རྟག་པར་འཕེལ་
རྒྱས་དང་འགྱུར་ལྡོག་འགྲོ་བཞིན་ཡོད། “ མི་བཞི་ངན་རེངས་” གཏོར་རྗེས་ཀྱི་
གནས་ཚུལ་ཁོ་ནར་བལྟས་ཚེ་ཀློག་པ་པོ་དང་གཟིགས་མོ་བ་རྣམས་ཀྱི་མཛེས་
དཔྱོད་ཀྱི་སེམས་ཁམས་དང་། མཛེས་དཔྱོད་ཀྱི་སྤྲོ་སྣང༌། མཛེས་དཔྱོད་ཀྱི་
ཕུགས་བསམ་ལ་འགྱུར་བ་ངེས་ཅན་ཞིག་ཕྱིན་ཡོད་པས། རྩོམ་པ་པོ་དང་སྒྱུ་
རྩལ་པ་རྣམས་ཀྱིས་ཀློག་པ་པོ་དང་གཟིགས་མོ་བ་རྣམས་ཀྱི་ཁྲོད་ནས་ཡོང་བའི་
རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་བྱེད་རྒྱུ་དེ་ནི་ཤིན་ཏུ་གལ་ཆེ་
བའི་གནད་དོན་ཞིག་ཡིན། །
5. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་དཔྱད་བརྗོད་པ་
རྣམས་ཤེས་རྟོགས་བྱེད་དགོས་པ་ཞིག་ཡིན། རྩོམ་རིག་ལ་དཔྱད་བརྗོད་བྱེད་
མཁན་རྣམས་ཀྱིས་རྩོམ་ རིག་ སྒྱུ་རྩལ་ནང་དུ་ལྷགས་པའི་གནད་དོན་ལ་ཞིབ་
དཔྱད་བྱས་ཏེ་རྟག་པར་གནད་དོན་མང་པོ་ཞིག་འདོན་གྱི་ཡོད་རྐྱེན་རྩོམ་པ་པོས་
ཁོ་ཚོས་བཏོན་གནང་བའི་གསར་འཕྲིན་དེ་དག་ལ་དོ་སྣང་དང་ཤེས་རྟོགས་བྱེད་
དགོས་པ་ཞིག་ཡིན། རྩོམ་རིག་གི་དཔྱད་བརྗོད་བྱ་ཡུལ་ནི་རྩོམ་རིག་གི་སྣང་
ཚུལ་དང་བརྩམས་ཆོས་ཡིན་པ་དང་། བརྩམས་ཆོས་ཀྱི་ཁྱད་ཆོས་དང་ཆོས་ཉིད་
ལ་གཞིགས་ཏེ་ལས་འགུལ་སྤེལ་བའི་ཚན་རིག་ཅིག་ཡིན་ཞིང་། དེས་རྩོམ་རིག་
569



རྩོམ་རིག་རྣམ་བཤད།
ནང་གི་མཛེས་སྡུག་དང་ལེགས་ཞན་འཚོལ་ཞིབ་དང་གསལ་སྟོན་བྱས་ནས་རྩོམ་
རིག་གསར་རྩོམ་ལ་མཛུབ་ཁྲིད་དང་སྐུལ་འདེད་ཀྱི་ནུས་པ་ཐོན་ཐུབ་པ་མ་ཟད།
ཁོ་ཚོའི་བསམ་བློའི་གནས་ཚད་དམ་རིགས་པའི་གཞུང་ལུགས་ཀྱི་བྱང་ཚད་དང་
སྒྱུ་རྩལ་ལ་དབྱེ་ཞིབ་བྱེད་པའི་ནུས་ཚད་མཐོ་ལ་མི་རྣམས་ཀྱིས་གསལ་རྟོགས་མི་
བྱུང་བའམ་ མི་རྣམས་ཀྱི་དོ་སྣང་མི་བྱེད་པའི་ཕུལ་བྱུང་བརྩམས་ཆོས་མཐིལ་
རྟོགས་བྱེད་མི་ཐུབ་པའི་ གནད་དོན་མི་ཉུང་བ་ཞིག་གསལ་སྟོན་བྱེད་ཀྱི་ཡོད།
དེར་བརྟེན་རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་དཔྱད་བརྗོད་
མཁན་རྣམས་ ཀྱི་ནང་ནས་ཡོང་ བའི་ གསར་འཕྲིན་དེ་དག་ ཤེས་ རྟོགས་བྱེད་
དགོས་པ་ཞིག་ཡིན་ནོ།
བཞི་པ། རྩོམ་རིག་སྒྱུ་རྩལ་གྱི་གསར་འཕྲིན་དང་
རྩོམ་རིག་ལ་དཔྱད་བརྗོད་བྱ་རྒྱུའི་སྐོར།
རྩོམ་རིག་སྒྱུ་རྩལ་གྱི་བརྩམས་ཆོས་ཤིག་བྱུང་རྗེས་དེ་ནི་རྒྱ་ཆེའི་ཀློག་པ་པོ་
རྣམས་ཀྱིས་ལྟ་ཀློག་བྱེད་ཡུལ་ཡིན་ལ་ཀློག་པ་པོ་རྣམས་ཀྱིས་ཞིབ་འཇུག་དང་
དཔྱད་བརྗོད་བྱེད་ཡུལ་ཞིག་ཀྱང་ཡིན། རྩོམ་རིག་ལྟ་ཀློག་བྱེད་པའི་བརྒྱུད་རིམ་
ནང་དུ་མི་རྣམས་ལ་ཚོར་སྣང་འདྲ་མིན་སྣ་ཚོགས་བྱུང་སྟེ་གླེང་མོལ་བྱེད་ཀྱི་ཡོད་
པ་མ་ཟད། རྣམ་པ་འདྲ་མིན་སྣ་ཚོགས་ཀྱི་ཐོག་ནས་བརྩམས་ཆོས་དེར་དཔྱད་
གཏམ་ཡང་སྤེལ་གྱི་ཡོད། བརྩམས་ཆོས་གཅིག་ཡོད་ན་དེར་ལྟ་ཀློག་བྱེད་མཁན་
ཡོད་ལ་སྐྱོན་ཡོན་བརྗོད་མཁན་ཡང་ཡོད་པ་མ་ཟད། རྩོམ་རིག་གི་སྣང་ཚུལ་
དང་རྩོམ་པ་པོ། རྩོམ་རིག་གི་བརྩམས་ཆོས་ལ་ཞིབ་འཇུག་དང་དབྱེ་འབྱེད།
དཔྱད་གཏམ་བརྗོད་མཁན་གྱི་དཔུང་ཁག་ཅིག་ཀྱང་གྲུབ་ཡོད་པ་རེད། རྩོམ་
རིག་ལ་དཔྱད་བརྗོད་བྱེད་མཁན་ཞིག་ཡིན་ཚེ་ཐོག་མར་དེ་ནི་ཀློག་པ་པོ་ཞིག་
570



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
ཡིན་དགོས་ལ་བརྩམས་ཆོས་ལ་དཔྱད་བརྗོད་མ་བྱས་གོང་དུ་དཔྱད་བརྗོད་པ་དེ་
ཡང་རྩོམ་པ་པོ་རྣམས་དང་མཚུངས་པའི་ཕྱོགས་ཡོད་པ་སྟེ། དཔྱད་བརྗོད་བྱེད་
མཁན་ཡང་རང་བྱུང་ཁམས་དང་སྤྱི་ཚོགས་ཀྱི་མུ་མཐའ་མི་མངོན་པའི་གསར་
འཕྲིན་གྱི་བང་མཛོད་དེའི་ནང་ནས་རྣམ་པ་འདྲ་མིན་གྱི་གསར་འཕྲིན་སྣ་ཚོགས་
ཚུར་ལེན་བྱེད་ཀྱི་ཡོད་པ་མ་ཟད། རང་ཉིད་ཀྱི་བསམ་བློའི་ནང་དུ་ཡང་གསར་
འཕྲིན་གྱི་བང་མཛོད་ཆུང་ངུ་ཞིག་གསོག་འཇོག་བྱས་ཡོད་པ་རེད། རྩོམ་པ་པོ་
དང་སྒྱུ་རྩལ་པ་ཡིས་རང་ཉིད་ཀྱི་བསམ་བློའི་ནང་དུ་གསོག་འཇོག་བྱས་པའི་
གསར་འཕྲིན་གྱི་བང་མཛོད་ཕལ་ཆེ་བ་ནི་ལས་སྣོན་ཕྱེད་ཙམ་བྱས་ཤིང་བརྩེ་
གདུང་གི་བཀྲག་མདངས་ལྡན་ལ་གཟུགས་བརྙན་གྱི་སྣང་ཚུལ་ལྡན་པའི་གསར་
འཕྲིན་དག་ཡིན་པ་དང༌། ཡང་དཔྱད་བརྗོད་མཁན་གྱིས་རང་ཉིད་ཀྱི་ཀླད་པའི་
ནང་དུ་གསོག་འཇོག་བྱས་པའི་གསར་འཕྲིན་ཕལ་ཆེ་བ་ནི། བསམ་བློ་དང་ཐ་
སྙད། གཏན་ཚིགས་རིག་པ་དང་འབྲེལ་བ་ཡོད་པའི་གསར་འཕྲིན་དག་ཡིན།
འོན་ཏེ་དཔྱད་བརྗོད་མཁན་གྱི་ཀླད་པའི་ནང་དུ་ཞིབ་ཕྲའི་གཟུགས་སྣང་གི་
གསར་འཕྲིན་གཏན་ནས་གསོག་འཇོག་བྱས་མེད་པ་ཞིག་མ་ཡིན་རུང༌། རྩོམ་པ་
པོ་དང་སྒྱུ་རྩལ་པ་རྣམས་དང་བསྡུར་ན་ཅུང་ཉུང་བ་ཞིག་ཡིན། དཔྱད་བརྗོད་
མཁན་གྱིས་རྟག་པར་བརྩམས་ཆོས་ནང་ནས་ཡོང་བའི་གསར་འཕྲིན་དང་རང་
ཉིད་བསམ་བློའི་ནང་ཡོད་པའི་གསར་འཕྲིན་དེ་དག་ཕན་ཚུན་བསྡུར་ཞིབ་བྱས་
ཏེ་བརྩམས་ཆོས་དེའི་ནང་ནས་གསལ་བའི་དགེ་སྐྱོན་ལ་ཚད་འཇལ་དང་དཔྱད་
བརྗོད་བཅས་བྱེད་ ཀྱི་ཡོད་པ་རེད། ང་ཚོས་ མཐོང་ ཐུབ་ པར་ རྩོམ་ རིག་ གི་
བརྩམས་ཆོས་ཀྱི་ནང་ནས་སྤྱིར་གསར་འཕྲིན་མི་འདྲ་བ་གསུམ་འདོན་སྤྲོད་བྱེད་
ཀྱི་ཡོད་ལ། དེ་དག་ལ་ཡང་མ་ལག་གསུམ་འདུས་ཡོད་པ་སྟེ། ཐ་སྙད་ཀྱི་གཏན་
ཚིགས་རིག་པའི་མ་ལག་དང་གཅིག་སྒྱུ་རྩལ་གྱི་གཟུགས་བརྙན་མ་ལག་དང་
གཉིས། མཚོན་བྱེད་ཀྱི་རྣམ་ཚུལ་མ་ལག་དང་གསུམ་བཅས་ཡིན་ལ། དེ་དག་
གིས་ཀློག་པ་པོ་དང་དཔྱད་བརྗོད་མཁན་རྣམས་ལ་རིགས་སྐྱེས་མི་འདྲ་བ་གསུམ་
571
D]



རྩོམ་རིག་རྣམ་བཤད།
གྱི་གསར་འཕྲིན་བརྒྱུད་སྤྲོད་བྱེད་ཀྱི་ཡོད་པ་སྟེ། ཚིག་དོན་གྱི་གསར་འཕྲིན་
དང༌། གཟུགས་བརྙན་གྱི་གསར་འཕྲིན་དང་། རྣམ་པའི་གསར་འཕྲིན་བཅས་
ཡིན་པ་མ་ཟད། རྩོམ་རིག་བརྩམས་ཆོས་ཀྱིས་ཐད་བརྗོད་དང་། མཚོན་རྟགས།
ལྐོག་གྱུར་བཅས་ཀྱི་བྱེད་ཐབས་གསུམ་བརྒྱུད་དེ་ཐུན་མོང་ཐོག་བརྒྱུད་བསྒྲགས་
བྱེད་པའི་ལས་འགན་དེ་ལེགས་སྒྲུབ་བྱེད་ཀྱི་ཡོད། རྩོམ་རིག་ནི་མིའི་རིགས་ཀྱི་
འཚོ་བ་ངེས་ཅན་ཞིག་རྩོམ་པ་པོའི་བློ་ཡུལ་དུ་འཆར་བའི་འབྲས་བུ་ཡིན་ཞིང་
བརྩམས་ཆོས་དེའི་ནང་དུ་རྩོམ་པ་པོས་འཚོ་བའི་ལེགས་བཤད་ཀྱི་གནས་ལུགས་
ཕྱོགས་བསྡུས་དང་། ལོ་རྒྱུས་ལ་ཕྱི་བལྟས་དྲན་གསོ། འབྱུང་འགྱུར་གྱི་འཚོ་
བའི་ལྟ་སྟངས་སོགས་ཚུད་ཡོད་པ་ཞིག་ཡིན་རྐྱེན་དཔྱད་བརྗོད་མཁན་གྱི་དེ་དག་
གི་གསར་འཕྲིན་ལ་ཞིབ་དཔྱད་བྱེད་དགོས་པ་ཞིག་ཡིན། དེང་རབས་ཀྱི་རྩོམ་
རིག་ལ་ཞིབ་འཇུག་དང་དཔྱད་བརྗོད་བྱེད་མཁན་ཞིག་ཡིན་ཚེ་རྩོམ་པ་པོ་དང་སྒྱུ་
རྩལ་པ་རྣམས་ཤེས་རྟོགས་དང་གོ་ལེན་ཁོང་ཆུད་བྱེད་དགོས་པའི་གསར་འཕྲིན་
དེ་དག་ཕུད་ད་དུང་ངེས་པར་དུ་གནད་དོན་འདི་འདྲ་འགའ་ཞིག་གི་གསར་
འཕྲིན་ཤེས་རྟོགས་བྱེད་དགོས་པ་སྟེ། །
1.རྩོམ་པ་པོ་དང་སྒྱུ་རྩལ་པ་རྣམས་ཀྱིས་ཉེ་ལམ་གྱི་སྤྱི་ཚོགས་འཚོ་བ་དང་
སྤྱི་ཚོགས་ཀྱི་བསམ་པའི་རླབས་རྒྱུན། རྩོམ་རིག་གི་བསམ་པའི་རླབས་རྒྱུན་ལ་
བསམ་ཚུལ་ཇི་ལྟར་བཅངས་ཀྱི་ཡོད་པ་དང་། ཁོ་ཚོས་རྣམ་འགྱུར་ཅི་འདྲ་ཞིག་
འཛིན་གྱི་ཡོད་མེད་ཀྱི་གསར་འཕྲིན་ཤེས་རྟོགས་བྱེད་དགོས། ཉེ་ལམ་གྱི་རྩོམ་
རིག་ནི་དེང་རབས་སྤྱི་ཚོགས་ཀྱི་འཚོ་བ་དེ་རྩོམ་ པ་པོའི་བསམ་བློའི་ནང་དུ་
འཆར་ཏེ་བྱུང་བ་ཞིག་ཡིན་པ་དང༌། བརྩམས་ཆོས་དེ་དག་གི་ནང་དུ་རྩོམ་པ་
པོས་ད་ལྟའི་སྤྱི་ཚོགས་ལ་གདེང་འཇོག་དང་ངོས་འཛིན། དགའ་ཁ་འཁྱེར་
ཕྱོགས་སོགས་མཚོན་པར་བྱས་ཡོད་པ་མ་ཟད། བརྩམས་ཆོས་ཀྱི་ཕྱོགས་ལྷུང་
རང་བཞིན་དང་དངོས་ཡོད་རང་བཞིན། སྒྱུ་རྩལ་གྱི་རང་བཞིན་སོགས་ནི་རྩོམ་
པ་པོའི་རྣམ་འགྱུར་ལས་ཐག་གཅོད་བྱས་ཡོད་པ་ཞིག་ཡིན། དེ་ལྟར་རྩོམ་པ་པོ་
572



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
རེ་གཉིས་ཀྱིས་ད་ལྟའི་སྤྱི་ཚོགས་ཀྱི་འཚོ་བར་འཛིན་པའི་རྣམ་འགྱུར་ཅི་འདྲ་ཡིན་
མིན་ཤེས་རྟོགས་བྱེད་རྒྱུ་དེ་ཁོ་ན་མ་ཡིན་པར་ཁྱོན་ཡོངས་ནས་རྩོམ་པ་པོས་ད་
ལྟའི་སྤྱི་ཚོགས་ཀྱི་འཚོ་བ་དང་བསམ་བློའི་རླབས་རྒྱུན། རྩོམ་རིག་གི་བསམ་པའི་
རླབས་རྒྱུན་སོགས་ལ་བསམ་ཚུལ་ཅི་འདྲ་ཡོད་པ་དང་རྣམ་འགྱུར་ཅི་འདྲ་འཛིན་
གྱིན་ཡོད་མེད་སོགས་ཤེས་རྟོགས་བྱས་ཏེ་དུས་སྐབས་དེའི་རིང་གི་རྩོམ་རིག་གི་
སྤྱིའི་ཕྱོགས་ལྷུང་ལ་དབྱེ་ཞིབ་དང་བརྡར་ཤ་གཅོད་དགོས་པ་དེ་ཡིན།
2. བརྩམས་ཆོས་ནང་ནས་ཉེ་ལམ་གྱི་སྤྱི་ཚོགས་ཀྱི་བསམ་པའི་རླབས་རྒྱུན་
སོགས་ཇི་ ལྟར་ མཚོན་ པར་ བྱས་ པའི་ གསར་ འཕྲིན་ རྣམས་ ཤེས་ རྟོགས་ བྱེད་
དགོས་པ་ཞིག་ཡིན། འདིར་དོ་སྣང་བྱེད་དགོས་པའི་སྣང་ཚུལ་གསུམ་ཡོད་པ་སྟེ་
རྩོམ་རིག་གི་བརྩམས་ཆོས་དེ་དག་ད་ལྟའི་སྤྱི་ཚོགས་ཀྱི་འཚོ་བ་དང་སྔོན་ཐོན་
གྱི་བསམ་པའི་རླབས་རྒྱུན་སོགས་དང་གོམ་པ་མཉམ་བགྲོད་བྱས་ཏེ་བརྩམས་
ཆོས་དེས་སྤྱི་ཚོགས་མདུན་བསྐྱོད་བྱེད་རྒྱུར་སྐུལ་འདེད་བྱས་ཡོད་པ། (2 ད་
ལྟའི་སྤྱི་ཚོགས་ཀྱི་འཕེལ་རྒྱས་ཀྱི་གོམ་འགྲོས་དང་རྒྱང་རིང་ཙམ་གནས་ཡོད་ཀྱང་
བརྩམས་ཆོས་དེ་གའི་ནང་ནས་སྤྱི་ཚོགས་ཀྱི་བསམ་པའི་རླབས་རྒྱུན་ཕྱོགས་ག་གེ་
མོ་ཞིག་མཚོན་པར་བྱས་ཡོད་པ་མ་ཟད། དེར་མཛེས་དཔྱོད་དང་ངོས་འཛིན་གྱི་
དོན་སྙིང་ངེས་ཅན་ཞིག་ལྡན་ཡོད་པ། (ིད་ལྟའི་སྤྱི་ཚོགས་ཀྱི་འཕེལ་རྒྱས་དང་
རྒྱབ་འགལ་བྱས་ཤིང་ཡར་ཐོན་གྱི་བསམ་པའི་རླབས་རྒྱུན་ལ་འགོག་རྒོལ་བྱས་
ཡོད་པ་བཅས་ཡིན། དེས་ན་དཔྱད་བརྗོད་བྱེད་མཁན་རྣམས་ཀྱིས་གནས་ཚུལ་
དེ་དག་གི་གསར་འཕྲིན་ལ་གཙིགས་ཆེན་བྱས་ཏེ་ངེས་པར་དུ་ཤེས་རྟོགས་བྱེད་
དགོས་པ་ཞིག་ཡིན།
3. ཀློག་པ་པོ་རྣམས་ཀྱིས་རྩོམ་རིག་དེ་དག་ལ་བཤད་ཚུལ་དང་ལྟ་ཚུལ་ཅི་
ཞིག་ཡོད་པ་དང༌། ཁོ་ཚོས་མོས་པ་དང་རེ་འདོད་ག་རེ་བྱེད་ཀྱི་ཡོད་མེད་ཀྱི་
གསར་འཕྲིན་ཤེས་རྟོགས་བྱེད་དགོས་ པ་ཞིག་ཡིན། བརྩམས་ཆོས་འབྲི་བའི་
དམིགས་ཡུལ་ནི་མི་གཞན་གྱིས་ལྟ་ཕྱིར་བྲིས་པ་ཞིག་ཡིན་པ་མ་ཟད། བརྩམས་
573



རྩོམ་རིག་རྣམ་བཤད།
ཆོས་དེས་ངེས་པར་དུ་ཀློག་པ་པོ་རྣམས་ལ་ནུས་པ་ཐོན་པ་ཞིག་བྱེད་རྒྱུ་དེ་ཡིན།
དེར་བརྟེན་ཀློག་པ་པོས་དུས་སྐབས་ཅི་འདྲ་ཞིག་གི་ནང་དུ་བརྩམས་ཆོས་ག་རེར་
དགའ་པོ་བྱེད་ཀྱི་ཡོད་པ་དང་གང་རེར་དགའ་པོ་བྱེད་ཀྱི་མེད་པ། ཁོ་ཚོའི་
གཟིགས་ཞིབ་ཀྱི་ཆུ་ཚད་ཅི་འདྲ་ཞིག་ཡིན་དང་མཛེས་དཔྱོད་ཀྱི་སེམས་ཁམས་ཅི་
འདྲ་ཞིག་ཡིན་པའི་གསར་འཕྲིན་དེ་དག་ངེས་པར་དུ་ཤེས་རྟོགས་དང་ཁོང་ཆུད་
བྱེད་དགོས་པ་ཞིག་ཡིན། །
4.རྩོམ་རིག་དཔྱད་བརྗོད་བྱེད་མཁན་ནང་ཁུལ་གྱི་གསར་འཕྲིན་ལ་དོ་
སྣང་བྱེད་དགོས། ཉེ་ལམ་གྱི་རྩོམ་རིག་ནང་ནས་ཞིབ་འཇུག་བྱེད་པའི་གནད་
དོན་གཙོ་བོ་ཅི་ཞིག་ཡིན་དང༌། རྩོམ་པ་པོ་སུ་འདྲ་ཞིག་དང༌། བརྩམས་ཆོས་ཅི་
འདྲ་ཞིག་ལ་ཞིབ་འཇུག་བྱེད་ཀྱི་ཡོད་ པ་དང་། འཕེལ་ཕྱོགས་གསར་པ་གང་
ཡིན་དང་སྟོང་ཆ་ག་རེ་ཡིན་པ། ཞིབ་འཇུག་གི་སྤྱིའི་ཕྱོགས་ལྷུང་ཅི་ཞིག་ཡིན་པ་
སོགས་ཤེས་རྟོགས་བྱེད་དགོས། །
དེ་མིན་རྩོམ་རིག་སྒྱུ་རྩལ་ནང་ཁུལ་གྱི་གསར་འཕྲིན་ལ་དོ་སྣང་བྱེད་དགོས་
པ་སྟེ་གློག་བརྙན་དང་ཟློས་གར། རོལ་མོ། མཛེས་རིས། པར་ལེན། བཟོ་
རྩལ་སོགས་ཀྱི་བརྡ་འཕྲིན་ཡང་ཤེས་རྟོགས་བྱེད་དགོས།
མདོར་ན། བོད་རིགས་ཀྱི་རྩོམ་རིག་ཕུན་སུམ་ཚོགས་སུ་གཏོང་བ་དང་
རྩོམ་རིག་ཞིབ་འཇུག་གི་གྲུབ་འབྲས་བཟང་པོ་ཞིག་ཐོབ་པར་ཁྲོན་ཞབས་ཀྱི་སྦལ་
པས་ནམ་མཁར་ལྟ་བ་ལྟ་བུའི་སྔར་བྱུང་གི་གོམས་སྲོལ་ལ་ཆགས་པའི་འཆིང་རྒྱ་
ལས་སྒྲོལ་ཕོད་པ་བྱེད་ རྒྱུར་རྩོམ་པ་པོ་དང་སྒྱུ་ རྩལ་ པ། ཞིབ་དཔྱོད་མཁན་
རྣམས་ཀྱིས་ངེས་པར་དུ་རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་དང༌
ཤེས་རྟོགས། བེད་སྤྱོད་བཅས་བྱེད་ཐུབ་པ་བྱེད་རྒྱུ་དེ་ནི་ད་ལམ་མེད་ན་མི་
འགྲིག་པའི་ཤེས་བྱ་གལ་ཆེ་བ་ཞིག་ཡིན་པར་ངོས་འཛིན་བྱེད་དགོས་སོ།
574



ལེའུ་ལྔ་པ། རྩོམ་རིག་གི་འཕེལ་རྒྱས་དང་རྒྱུན་འཛིན་གསར་གཏོད་ཀྱི་སྐོར།
1. རྩོམ་རིག་སྒྱུ་རྩལ་གྱི་གསར་འཕྲིན་ཞེས་པའི་གོ་དོན་གང་ཡིན་ནམ།
2. རྩོམ་རིག་གསར་རྩོམ་དང་གསར་འཕྲིན་གྱི་འབྲེལ་བ་ཅི་ཞིག་ཡིན་ནམ།
3. གསར་འཕྲིན་ཤེས་རྟོགས་བྱེད་པའི་དགོས་པ་དང་ཕན་ཡོན་ཅི་ཞིག་ཡོད་དམ།
4. གསར་འཕྲིན་དང་རྩོམ་རིག་དཔྱད་བརྗོད་ཀྱི་འབྲེལ་བ་ཅི་ཡིན་ནམ།
575



མཆན་འགྲེལ།
མཆན་འགྲེལ།
1.《མའོ་ཙེ་ཏུང་གི་གསུངས་རྩོམ་གཅེས་བསྡུས་》དེབ་དང་པོ་ནས་བཞི་པ་བར།
2.《ཏེང་ཞའོ་ཕིང་གི་གསུང་རྩོམ་གཅེས་བསྡུས་》(1975-1982ལོའི་བར་）
3.《མ་ཁེ་སི་དང་ཨེན་ཁེ་སིའི་གསུང་འབུམ་》བམ་པོ་གཉིས་པ་དང་གསུམ་པ།
4.《ལེ་ཉིན་གྱི་གསུང་རྩོམ་གཅེས་བསྡུས་》དེབ་དང་པོ།
5. 《སི་ཏ་ལིན་གྱི་གསུང་འབུམ་》བམ་པོ་གཉིས་པ།
6.《རྩོམ་རིག་སྒྱུ་རྩལ་སྐོར་གྱི་དཔྱད་རྩོམ་འདེམ་བསྒྲིགས་》ཀོར་ཀི།
7.《ལུའུ་ཤུན་གྱི་གསུང་འབུམ་》
8.《མཁས་པར་འཇུག་པའི་སྒོ་》ཀུན་དགའ་རྒྱལ་མཚན།
9.《སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད་》དུང་དཀར་བློ་བཟང་འཕྲིན་
ལས།
10. 《སྙན་ངག་རིག་པ་》ཡ་ལི་ཧྲི་ཏོ་ཐཱ།
11.《མཛེས་རྩལ་རིག་པ་》ཧེ་ཀོར།།
12.《བབ་ཆགས་ཀྱི་ཇི་བཞིན་བརྗོད་པའི་སྙན་ཚིག་དང་ཡིད་འབྱུང་བའི་སྙན་ཚིག་ལ་
དཔྱད་པ་》ཞི་ལཱའོ།
13. 《སྦེ་ལིན་སི་ཅི་ཡི་གསུང་འབུམ་》དེབ་དང་པོ།
14.《སེམས་ཁམས་དབྱེ་ཞིབ་རིག་པ་》ཧྲི་ལོ་དབྱི་ཏཱ།
15.《གཞི་གྲུབ་དང་དོན་སྟོང་》ས་ཐཱ།
16.《རྩོམ་རིག་གི་རྣམ་བཤད་བློ་གསར་འཇུག་ངོགས་》བསོད་ནམས་དབང་ལྡན་དང་བུ་
བཞི།
17.《གླིང་གེ་སར་རྒྱལ་པོའི་སྒྲུང་ལ་དཔྱད་པ་ཀུན་གསལ་འཕྲུལ་གྱི་མེ་ལོང་》གཅོད་པ་
དོན་གྲུབ་དང་ཆབ་འགག་རྟ་མགྲིན།
18.《བོད་ཀྱི་སྙན་ངག་གི་རྒྱུན་འཛིན་དང་འཕེལ་རྒྱས་སྐོར་རགས་ཙམ་གླེང་བ་གཟུར་
576



རྩོམ་རིག་རྣམ་བཤད།
གནས་རིག་པའི་འཇུག་ངོགས་》འཇུ་སྐལ་བཟང་།
19. 《བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ་》དུང་དཀར་བློ་བཟང་འཕྲིན་ལས།
20. 《མཁས་པའི་དགའ་སྟོན་》
21.《ཐང་ཡིག་སྡེ་ལྔ་》
22.《སྦ་བཞེད་》
23. 《མེ་ལོང་དང་སྒྲོན་མེ་》ཨ་ཕོ་ལ་མུ་སི།
24.《སྙན་ངག་གི་སྒྱུ་རྩལ་》པུ་འ་ལོ།
25.《ཟློས་གར་ཐོག་ཏུ་ཡོད་པའི་རང་བྱུང་རིང་ལུགས་ཀྱི་སྐོར་》ཛོ་ལ།
26. 《གླིང་གེ་སར་རྒྱལ་པོའི་སྒྲུང་》
27. 《རྫ་ཙིག་གི་གཏམ་རྒྱུད་》བློ་བཟང་ཚུལ་ཁྲིམས།
28. 《ལྷ་ས་དྲན་གླུ་》མི་འགྱུར་ལྷུན་གྲུབ།
29. 《ཆར་ཤུལ་གྱི་ནགས་ཚལ་》རྣམ་གྲོལ།
30. 《མི་ལའི་ལོ་རྒྱུས་དང་མགུར་འབུམ་》སངས་རྒྱས་རྒྱལ་མིཚན།
31. 《གཙུག་གཡུ་》དཔལ་འབྱོར།
32.《ཁང་ཆེན་དམར་པོའི་རྨི་ལམ་》ཚའོ་ཞོའི་ཆིང་། །
33. 《Qཡི་རྣམ་ཐར་》ལུའུ་ཤུན།
34. 《ཕྱི་གོས་》གོ་ཁ་ལི།
35. 《སླར་སོས་》ཐོ་འ:ར་སི་ཐ།
36.《ཆུ་ངོགས་གཏམ་རྒྱུད་》ཧྲི་ནའི་ཨན།
37.《གཞོན་ནུ་ཟླ་མེད་ཀྱི་གཏམ་རྒྱུད་》མདོ་མཁར་ཞབས་དྲུང་ཚེ་རིང་དབང་རྒྱལ།
38. 《ཚངས་དབྱངས་རྒྱ་མཚོའི་མགུར་》
39. 《ས་སྐྱ་ལེགས་བཤད་》ས་པཎ་ཀུན་དགའ་རྒྱལ་མཚན།
40.《མི་སྣ་དང་སྐད་ཆ་》ལའོ་ཧྲེ།
41. 《རིག་རྩལ་གསར་རྩོམ་སྐོར་གླེང་བ་》མའོ་ཏུན།
42.《དགེ་འདུན་ཆོས་འཕེལ་གྱི་གསུང་འབུམ་》དེབ་གཉིས་པ་དང་གསུམ་པ།
577



རྩོམ་སྒྲིག་འགན་འཁུར་པ། ངག་དབང་ཕུན་ཚོགས།
#t ##：
FE] IEE
ཁ་བྱང་འབྲི་མཁན། ཞབས་ཤར་ཟླ་བ།
# #t ;
小侠达瓦
༄༅།།རྩོམ་རིག་རྣམ་བཤད།
སྟོབས་རྒྱལ་གྱིས་བརྩམས།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་ཨང་། ， 100013
ཁ་པར་ཨང་གྲངས། 010-58130509
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། དབྱི་ཧུའེ་པར་འདེབས་ཚད་ཀུང་སི་ནས་པར་བཏབ།
དེབ་ཚད། 850mmX 1168mm 1/32
པར་ཤོག 18. 625
པར་གཞིའི་སྒྲིག་ཐེངས། 2005ལོའི་ཟླ་10པར་པར་གཞི་དང་པོ་བསྒྲིགས།
པར་ཐེངས། 2005ལོའི་ཟླ་10པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས། 0001-3000
རིན་གོང་། །
སྒོར་24.00



责任编辑:阿旺平措
封面题字:小侠达瓦
封面设计:七星工作室
ISBN 7-105-07278-4
AIR
987 TOSID7278">
ISBN 7-105-07278-4/1.1564
民(藏 169)定价:24.00 元
